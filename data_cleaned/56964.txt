 
Урочисте засідання  
(Понеділок, 2 )  
 
 
 Оголошення Головою Верховної Ради України  
  Парубі єм А.В.  учасників урочистого засідання  …2 
 
 Оголошення результатів виборів Президента України  
  головою Центральної виборчої комісії  
  Сліпачук  Т.В. …4 
 
 Приведення до присяги новообраного  
  Президента України Зеленського  В.О.  
  Головою Конституційного Суду України  
  Шапталою  Н.К.  …5 
 
 Звернення до Українського народу  
  Президента України Зеленського  В.О.  …7 
 2  
 
УРОЧИСТЕ ЗАСІДАННЯ  
 
Сесійний зал В ерховної Ради України  
20 травня 2019  року, 10  година  
 
Веде засідання Голова Верховної Ради України  
ПАРУБІЙ  А.В.  
 
ГОЛОВУЮЧИЙ.  Доброго ранку, шановні народні депутати, 
гості і запрошені, пані та панове! Відповідно до статті  104 Конституції 
України новообрани й Президент України вступає на пост з моменту 
складення присяги народові на урочистому засіданні Верховної Ради 
України.  
Верховна Рада України визначила днем проведення урочистого 
засідання з нагоди складення присяги новообраним Президентом 
України 20  травня 2019  року.  
В урочистому засіданні Верховної Ради України беруть участь: 
народні депутати України, Прем’єр -міністр України Володимир Бори -
сович Гройсман та члени уряду , керівники центральних 
органів виконавчої влади, колишні президенти України : Леонід Мака -
рович Кравчук  , Леонід Данилович Кучма  , Віктор 
Андрійович Ющенко  , Петро Олексійович Порошенко 
, колишні голови Верховної Ради України, Голова та судді 
Конституційного Суду України, голова та члени Централ ьної виборчої 
комісії, Голова Верховного Суду, голова Вищої ради правосуддя, 
голова Рахункової палати, Уповноважений Верховної Ради України 
з прав людини, Генеральний прокурор України, Голова Служби безпе -
ки України, Голова Національного банку України, Киї вський міський 
голова , предстоятелі церков і релігійних об’єднань України.  
В урочистому засіданні Верховної Ради України беруть участь 
високоповажні іноземні гості: Президент Грузії Саломе Зурабішвілі 
, Президент Естонської Республіки К ерсті Кальюлайд (Опле -
ски), Президент Литовської Республіки Даля Грібаускайте , 
Президент Угорщини Янош Адер  , Голова Міллі Меджлісу 
Азербайджанської Республіки Октай Асадов , Голова Сенату 
Парламенту Чеської Республіки Ярослав К убера , заступник 3 Голови Сенату Парламенту Республіки Казахстан Бектас Бекназаров 
, Віце -президент Турецької Республіки Фуат Октай (Опле -
ски), Віце -президент Європейської комісії з питань Енергетичного 
союзу Марош Шефчовіч , заступник Прем’єр -міністра Рес -
публіки Білорусь Ляшенко Ігор Васильович , Віце -прем’єр -
міністр з питань економічної та демографічної політики Республіки 
Болгарія Маріяна Ніколова , Віце -прем’єр -міністр Республі -
ки Вірменія Тигран Авінян (Опле ски), Віце -прем’єр -міністр Румунії 
у справах реалізації стратегічного партнерства Ана Бірчал , 
Віце -прем’єр -міністр Словацької Республіки з питань інвестицій та ін -
форматизації Ріхард Раші , Міністр закордонних справ та 
європейської інтег рації Республіки Молдова Тудор Ульяновський 
, Міністр закордонних справ Республіки Польща Яцек 
Чапутовіч , керівник Канцелярії Президента Республіки 
Польща Галіна Шиманська , Міністр енергетики Сполучених 
Штатів Америки Рік Перрі  , Спеціальний представник Спо -
лучених Штатів Америки з питань України Курт Волкер , 
Міністр національної оборони Канади Харджит Сінгх Саджан (Опле -
ски), Державний секретар у європейських справах при Міністрі Євро -
пи та іноземних справ Фр анцузької Республіки Амелі де Моншален 
, Державний секретар міністерства закордонних і європей -
ських справ Республіки Хорватія Здравка Бушич , Держав -
ний міністр у справах Співдружності та Організації Об’єднаних Націй 
Сполученого Королівс тва Великої Британії та Північної Ірландії лорд 
Ахмад Вімблдонський , колишній Федеральний президент 
Федеративної Республіки Німеччина Крістіан Вульф ,  Голо -
ва підкомітету Національної Ради Федеральних Зборів Республіки 
Австрія Райнгольд Лопатка , депутат Палати представників 
Парламенту Японії, спеціальний посланник Прем’єр -міністра Японії, 
віце-президент парламентської ліги дружби між Японією та Україною 
Кійохіко Тояма , Віце -президент Гуманітарної асоціації 
туркменів св іту Реджеп Базаров , помічник Генерального 
секретаря НАТО з політичних справ і політики безпеки Алехандро 
Альварогонсалес , Спеціальний представник головування 
Словацької Республіки в ОБСЄ, Державний секретар Міністерства 
закордонних та є вропейських справ Словацької Республіки Лукаш 
Парізек .  4 Шановні колеги, хочу сказати, що в залі присутні всі президен -
ти  країн Балтії і також Президент Латвійської Республіки Раймондс 
Вейоніс. Вітаємо, пане Президенте!  . 
Присутні Президе нт Світового конгресу українців Павло Ґрод 
 і представник Вселенського Патріархату .  
На урочистому засіданні присутні посли іноземних держав, 
керівники представництв міжнародних організацій, які акредитовані 
в  Україні, представники дипло матичного корпусу, довірені особи 
новообраного Президента України, представники засобів масової 
інформації.  
Шановні народні депутати України, гості Верховної Ради Украї -
ни, прошу зустрічати новообраного Президента України Володимира 
Олександровича Зеленськ ого.  
Урочисте засідання Верховної Ради України з нагоди складення 
присяги Українському народові новообраним Президентом України 
оголошую відкритим .  
.  
Слово для оголошення результатів виборів Президента України 
надає ться голові Центральної виборчої комісії Тетяні Володимирівні 
Сліпачук.  
 
СЛІПАЧУК  Т.В., голова Центральної виборчої комісії.  Шановні 
співвітчизники, шановні учасники урочистого засідання Верховної 
Ради України, високоповажні гості!  Відповідно до пункту  7 частини 
першої статті  85, частини п’ятої статті  103 Конституції України Вер -
ховна Рада України призначила чергові вибори Президента України на 
31 березня 2019  року.  
За результатами відповідного голосування Центральною 
виборчою комісією на підставі положень  статей  84 та 85 Закону Украї -
ни  «Про вибори Президента України» було призначено на 21  квітня 
2019  року повторне голосування з чергових виборів Президента Украї -
ни 31  березня 2019  року.  
30 квітня 2019  року Центральна виборча комісія на своєму засі -
данні,  керуючись положеннями статей  73, 84 та 85 Закону України 
«Про вибори Президента України», на підставі протоколів окружних 
виборчих комісій про підсумки повторного голосування в межах 
територіальних виборчих округів та протоколу Центральної виборчої 5 комісі ї про підсумки повторного голосування в межах закордонного 
виборчого округу встановила результати повторного голосування 
з чергових виборів Президента України 31  березня 2019  року, про що 
склала протокол, та відповідно до частини першої статті  86 названого  
закону оприлюднила результати чергових виборів Президента 
України.  
Повідомлення Центральної виборчої комісії щодо офіційного 
оголошення результатів чергових виборів Президента України було 
опубліковано в газетах «Голос України» та «Урядовий кур’єр» 
3 травня 2019  року.  
Відповідно до Конституції України та Закону України «Про 
вибори Президента України» за підсумками повторного голосування 
з чергових виборів Президента України 31  березня 2019  року обраним 
Президентом України є Зеленський Володимир Олександро вич. 
.   
 
ГОЛОВУЮЧИЙ.  Прошу Голову Конституційного Суду 
України Наталію Костянтинівну Шапталу привести до присяги ново -
обраного Президента України.  
 
ШАПТАЛА  Н.К. , Голова Конституційного Суду України . 
Шановні учасники урочистого засідання Верховної  Ради України! 
Новообраним Президентом України Зеленським Володимиром Олек -
сандровичем виконано всі конституційні вимоги щодо несумісності 
з посадою Президента України. Зеленський Володимир Олексан -
дрович не має іншого представницького мандата, не обіймає посад 
в органах державної влади або об’єднаннях громадян, не займається 
іншою оплачуваною або підприємницькою діяльністю, не входить до 
складу керівних органів або наглядових рад підприємств, що мають на 
меті прибуток, не має також інших обставин, що унемо жливлюють 
складання Володимиром Олександровичем Зеленським присяги.  
Високоповажний пане Президенте, вручаю вам текст присяги 
Президента України, зміст якої визначено Конституцією України, 
і  прошу вас скласти присягу Українському народу, поклавши руку 
на Конституцію України та Пересопницьке Євангеліє.  
 
ГОЛОВУЮЧИЙ.  Прошу всіх встати.  6 ЗЕЛЕНСЬКИЙ  В.О. , Президент України . Я, Володимир 
Зеленський, волею народу обраний Президентом України, заступаючи 
на цей високий пост, урочисто присягаю на вірність Україні. Зобов’я -
зуюсь усіма своїми справами боронити суверенітет і незалежність 
України, дбати про благо Вітчизни і добробут Українського народу, 
обстоювати права і свободи громадян, додержуватися Конституції 
України і законів України, виконувати свої обов’язки в інтересах усіх 
співвітчизників, підносити авторитет України у світі.  
 
ГОЛОВУЮЧИЙ.  Прошу внести Штандарт Президента України.  
Прошу всіх сідати.  
Запрошую Президента України Володимира Олександровича 
Зеленського зайняти офіційне місце Президента України у Вер ховній 
Раді України та скріпити текст присяги своїм підписом .   
Слово надається Голові Конституційного Суду України Наталії 
Костянтинівні Шапталі.  
 
ШАПТАЛА  Н.К.  Шановні учасники урочистого засідання, 
високоповажні гості, дорогі співвітчизники! Від повідно до статті  104 
Конституції України Зеленський Володимир Олександрович, обраний 
Президентом України на чергових виборах Президента України 31  бе-
резня 2019  року на п’ятирічний строк, склав присягу Українському 
народу на урочистому засіданні Верховної  Ради України 20  травня 
2019  року і таким чином вступив на пост глави держави .   
 
ГОЛОВУЮЧИЙ.  Запрошую Президента України Володимира 
Олександровича Зеленського зайняти місце на трибуні.  
Прошу внести офіційні символи глави держави.  
(Лунає урочисти й марш).   
Прошу голову Центральної виборчої комісії вручити Президен -
ту  України Володимиру Олександровичу Зеленському посвідчення 
Президента України.  
 
СЛІПАЧУК  Т.В. Пане Президенте, зараз за цією урочистою 
миттю спосте рігає вся країна. Ця мить символізує, що громадяни 
України скористалися своїм правом на чесні, прозорі та демократичні 
вибори та обрали нового Президента.  7 У цьому посвідченні Президента закладені всі мрії та сподівання 
мільйонів наших співвітчизників, тому , вручаючи його вам, Цент -
ральна виборча комісія щиро вітає з обранням на цю високу і водночас 
найвідповідальнішу посаду нашої держави. Ми бажаємо вам успіхів 
і великих звершень на благо нашої країни!  . 
 
ГОЛОВУЮЧИЙ.  Прошу Голову Конституційного Су ду Украї -
ни вручити офіційні символи глави держави Президента України 
Володимиру Олександровичу Зеленському.  
Прошу вручити Знак Президента України.  
Прошу вручити Гербову печатку Президента України .   
Прошу вручити Булаву Президента України (Оплес ки).  
Офіційні символи глави держави Президенту України Володи -
миру Олександровичу Зеленському вручено. Прошу всіх встати 
.   
(Лунає Духовний гімн України «Молитва за Україну»).  
Слово для проголошення Звернення до Українського народу 
надається През иденту України і тепер уже гаранту додержання 
Конституції Володимиру Олександровичу Зеленському. Будь ласка 
.  
 
ЗЕЛЕНСЬКИЙ  В.О. Дорогі українці! Після перемоги на 
виборах мій шестирічний син сказав: «Тат, по телевізору кажуть, що 
Зеленський – Прези дент. Виходить, що я теж Президент?». Тоді це 
прозвучало, як дитячий жарт, але згодом я зрозумів, що, насправді, 
це  істина, тому що кожен з нас – Президент. Не 73  відсотки, які за 
мене голосували, а всі 100  відсотків українців. Це не моя, це наша 
спільна перемога і наш спільний шанс, за який ми несемо спільну 
відпові дальність.  
Щойно не тільки я складав присягу. Кожен з нас поклав руку на 
Конституцію і кожен з нас присягнув на вірність Україні.  
Уявіть собі гучні заголовки: «Президент не платить податків! », 
«Президент напідпитку промчав на червоне світло!», «Президент 
потихеньку краде, бо всі так роблять».  
Ви згодні, що це ганьба? Ось що маю я на увазі, коли кажу, що 
кожен з нас – Президент. Відсьогодні кожен з нас несе відпові -
дальність за Україну, яку м и залишимо своїм дітям. Кожен з нас на 
своєму місці зможе зробити все для розвитку України.  8 Європейська країна починається з кожного. Так, ми обрали шлях 
до Європи, але Європа не десь там – Європа ось тут (у голові). І коли 
Європа буде ось тут, і тоді вон а з’явиться і ось тут – у всій Україні. 
І це наша спільна мрія.  
Але в нас є і спільний біль. Кожен з нас загинув на Донбасі. 
Кожного дня ми втрачаємо кожного з нас. І кожен з нас – переселе -
нець. Ті, які втратили власний дім, і ті, які відчинили двері вла сного 
дому, розділивши цей біль. І кожен з нас – заробітчанин. Ті, які не 
знайшли себе вдома, а знайшли заробіток на чужині. Ті, які в боротьбі 
з бідністю змушені втрачати власну гідність.  
Але ми все це подолаємо, бо кожен з нас – українець! Ми всі – 
укра їнці, не існує більших чи менших, правильних чи неправильних, 
всі – українці. Від Ужгорода до Луганська, від Чернігова до Сімфе -
рополя, у Львові, Харкові, у Донецьку, в Дніпрі і в Одесі – ми українці 
. Ми маємо бути єдині, адже тільки тоді ми силь ні.  
Сьогодні я звертаюся до всіх українців у світі: нас 65  мільйонів. 
Так, не дивуйтеся – нас 65  мільйонів, тих, кого народила українська 
земля. Українці в Європі та Азії, у Північній та Південній Америці, 
в Австралії і в Африці. Я звертаюся до всіх украї нців на планеті. Ви 
нам дуже потрібні. Усім, які готові будувати нову, сильну та успішну 
Україну, я з радістю надам українське громадянство .  
Ви повинні їхати в Україну не в гості, а додому. Ми чекаємо на 
вас. Сувенірів з -за кордону не потрібно, п ривезіть, будь ласка, свої 
знання, свій досвід і ментальні цінності. Все це допоможе нам почати 
нову епоху.  
Скептики скажуть: це фантастика, це неможливо. А може, це 
і є наша національна ідея – об’єднавшись, зробити неможливе всупе -
реч всьому. Згадайте, б удь ласка, збірну Ісландії з футболу на Чемпіо -
наті Європи, коли дантист, режисер, пілот, студент і прибиральник 
билися і захищали честь своєї країни – і зробили це, хоча ніхто не 
вірив.  
Це наш шлях. Ми повинні стати ісландцями у футболі, ізраїль -
тянами – в обороні рідної землі, японцями – у технологіях, швейцар -
цями – в умінні щасливо жити один з одним, незважаючи на будь -які 
розбіжності.  
Наше найперше завдання – припинення вогню на Донбасі 
.  9 Мене часто запитували: «На що ви готові заради припине ння 
вогню?». Дивне питання. А на що готові ви, українці, заради життя 
близьких вам людей? Можу запевнити: задля того, щоб наші герої 
більше не гинули, я готовий на все. І я точно не боюсь приймати 
складні рішення. Я готовий втрачати свою популярність, свої  рейтин -
ги, і якщо буде потрібно, я без вагань готовий втратити свою посаду, 
щоб тільки настав мир . Ніколи не втрачаючи наших тери -
торій .  
Історія несправедлива, це правда. Не ми почали цю війну, але 
нам цю війну закінчувати . Ми готові до діалогу, але…   
Я уверен, что первым шагом для начала этого диалога станет 
возвращение всех украинских пленных .  
Наш  наступний виклик – це повернення втрачених територій. 
Чесно кажучи, мені здається, що це формулювання не зовсім коректн е, 
бо неможливо втратити те, що й так наше по праву . І Крим, 
і Донбас – це українська земля, де ми втратили не тільки території, ми 
втратили найголовніше – людей.  
И сегодня мы просто должны (я уверен, они нас слышат) возвра -
щать их сознание. Вот  что мы потеряли. За эти годы власть не сделала 
ничего, чтобы они чувствовали себя украинцами  .  
Они – не чужие. Вони – наші, вони – українці.  
 
ЛЯШКО  О.В. , член Комітету Верховної Ради України з питань 
податкової та митної політики (загальнодержа вний багатомандат -
ний виборчий округ, Радикальна партія Олега Ляшка) . Вони розу -
міють українську мову!  
 
ЗЕЛЕНСЬКИЙ  В.О.  Вибачте?  
 
ЛЯШКО  О.В.  Вони розуміють українську мову!  
 
ЗЕЛЕНСЬКИЙ  В.О.  Вони розуміють українську мову? Так. 
Дуже дякую. Дякую, що ви про довжуєте ділити людей, пане Ляшко 
.  
Я хочу сказати: так, ми всі – українці, де ми не жили б, бо 
українець – це не в паспорті, українець – це тут, у серці . 10 Я точно це знаю від бійців, які захищають Україну, наших героїв, як 
україномовних , так и русскоговорящих.  
Я хочу зараз звернутися до них. Не буває сильної армії там, де 
влада не поважає людей, які віддають життя за країну кожного дня. 
Я зроблю все, щоб ви відчували повагу. Це гідне, а головне, стабільне 
фінансове забезпечення, ваші жи тлові умови, законні відпустки після 
виконання бойових завдань, відпочинок для вас і ваших родин. 
Потрібно не розповідати про стандарти НАТО, а творити ці стандарти.  
Безумовно, окрім війни, є ще дуже багато бід, які роблять 
українців нещасливими. Це шокую чі тарифи, принижуючі зарплати 
й пенсії, болючі ціни, неіснуючі робочі місця. Це медицина, про по -
кращення якої говорять здебільшого ті, які ніколи не лежали з дітьми 
у звичайній лікарні. Це міфічні українські дороги, які будуються і ре -
монтуються тільки у  чиїйсь бурхливій уяві .  
Дозвольте мені процитувати одного американського актора, який 
став класним американським Президентом: «Уряд не вирішує наших 
проблем. Уряд і є нашою проблемою» .   
Я не розумію, чесно кажучи, наш уряд, який тільки розводить 
руками і каже: «Ми нічого не зможемо зробити». Це неправда. 
Можете. Ви можете взяти аркуш, взяти ручку і звільнити свої місця 
для тих, які будуть думати про наступні покоління, а не про наступні 
вибори .  
Думаю, що люди це оцінять.  
Якісь  вибіркові оплески. Я кажу від народу. Будь ласка 
 .  
Моє обрання доводить, що громадяни втомилися від досвід -
чених, системних, надутих політиків, які за 28  років створили країну 
можливостей. Можливостей відкатів, потоків, дерибанів.  
Ми збудуємо к раїну інших можливостей, де всі рівні перед 
законом, де є чесні й прозорі правила гри, одні для всіх. А для цього 
до влади повинні прийти люди, які служитимуть народу.  
Я дуже хочу, щоб у ваших кабінетах не було моїх зображень 
. Бо Президент – не ікона, не ідол. Президент – це не порт -
рет. Повісьте там фотографії своїх дітей і перед кожним рішенням 
дивіться їм в очі  .  
Ви знаєте, я можу ще багато чого сказати, але українці хочуть не 
слів, а дій.  11 Шановні депутати, ви самі призначили інавгу рацію на понеділок, 
у робочий день. Я бачу в цьому плюс. Це означає, що сьогодні вечірок 
не буде, будемо з вами працювати. А тому я дуже вас прошу прийняти 
закон про скасування депутатської недоторканності,  закон про кримі -
нальну відповідальність за незако нне збагачення, багатостраждальний 
Виборчий кодекс, зробіть, будь ласка, відкриті списки! .  
Я також прошу вас звільнити з посад Голову Служби безпеки 
України, Генерального прокурора України, Міністра оборони України 
 . Це далеко не все, що  ви можете зробити, але для початку 
достатньо. У вас на це буде два місяці. Зробіть це й повісьте собі меда -
лі. Заробіть непогані бали на дострокові парламентські вибори.  
Я розпускаю Верховну Раду восьмого скликання .   
Слава Україні!  
 
ГОЛОСИ ІЗ ЗА ЛУ. Героям слава!  
 
ЗЕЛЕНСЬКИЙ В.О.  Давайте поаплодуємо .  Дякую.  
Тобто консультації вже пройшли, я так розумію? Добре.  
Наостанок дуже коротко. Дорогий народе! Протягом свого життя 
я намагався робити все, щоб українці посміхалися. Це я відчував 
серцем. Це була не тільки моя робота, а й моя місія. Наступні п’ять 
років я робитиму все, щоб ви, українці, не плакали.  
Дякую .  
 
ГОЛОВУЮЧИЙ.  Шановні народні депутати України, гості 
Верховної Ради України, пані та панове! Урочисте засідання Верхов -
ної Ради України з нагоди складення присяги Українському народові 
новообраним Президентом України, гарантом Конституції оголошую 
закритим.  
.  
Дякую всім, які брали участь у нашому урочистому засіданні. 
Було весело!  
Дякую Президе нту України за участь в урочистому засіданні 
Верховної Ради України.  
 