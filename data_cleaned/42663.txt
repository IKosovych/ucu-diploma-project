 
Урочисте засідання  
(П’ятниця, 17  березня 2017  року)  
 
 
 Виступ Голови Верховної Ради України  
  Парубія А.В.  … 3 
 
 
 Виступи:  
  завідувача відділу історії Української революції  
  1917 -1921 років Інституту історії України  
  Національної академії наук України  
  Верстюка В.Ф.  … 8 
 
  Верховного Архієпископа Української  
  греко -католицької церкви Гузара Л.  …11 
 
  голови Українського інституту національної  
  пам’яті В’ятровича В.М.  …13 
 
  Патріарха Київського і всієї Руси -України  
  Філарета  …15  
 
 
 
 
 
 
 2  
 
УРОЧИСТЕ ЗАСІДАННЯ  
 
Сесійний зал Верховної Ради України  
17 березня 2017  року, 12  година 38  хвилин  
 
Веде засідання Голова Верховної Ради України  
ПАРУБІЙ А.В.  
 
ГОЛОВУЮЧИЙ.  Колеги, прошу займати місця, підготуватися 
до відкриття урочистого засідання.  
Добр ий день , шановні народні депутати, шановні гості Вер -
ховної  Ради України! В урочистому засіданні Верховної Ради Украї -
ни  беруть участь народні депутати України, Прем’єр -міністр України 
Володимир Борисович Гройсман та члени Кабінету Міністрів України 
(Оплес ки), керівники судової гілки влади   , посадові особи, 
яких Верховна Рада України обирає, призначає і надає згоду на при -
значення на посаду , представники дипломатичного корпусу   , 
громадських організацій і засобів масової інформації.  
Шановні  учасники засідання, хочу повідомити, що в залі присут -
ні представники духовенства. Прошу привітати всечесних отців. 
 . 
Урочисте засідання Верховної Ради України з нагоди 100 -річчя 
Української революції 1917 -1921  років оголошую відкритим  
(Оплески ). 
(Лунає духовний гімн «Молитва за Україну» ). 
 
(Трансляція  відео запису ).  
 
Веде засідання Перший заступник Голови Верховної Ради  
України ГЕРАЩЕНКО  І.В. 
 
ГОЛОВУЮЧА.  Шановні народні депутати! Шановні гості 
Верховної Ради України! До слова запрошується Голова  Верховної 
Ради України Андрій Володимирович Парубій. Просимо, пане Андрію 
 . 3 ПАРУБІЙ  А.В. «…Народе Український!  Перед тобою шлях 
до  нового життя! Сміливо ж, одностайно йди на той великий шлях 
і  в  ім’я щастя свого і щастя будучих поколінь Матер и України мо -
гутньою рукою твори своє нове вільне життя!» , – такими словами 
Українська Центральна Рада звернулас я у своїй першій публічній 
відозві під назвою «До Українського народу».  
17 березня 1917  року в Києві з ініціативи Товариства українських 
поступов ців за участю українських політичних партій, українських 
військови ків, духовенства, громадських і культурних організацій було 
проголошено утворення Української Центральної Ради.  
Сьогодні виповнюється 100  років від початку Української рево -
люції . 100 років  неймовірної енергії . Енергії, що не лише штовхала 
нас до боротьби, а  й до розбудови.  
Коротка історична доба 1917-1921 років винагородила нашу 
Батьківщину суверенітетом, військом, власним парламентом, держав -
ними символами, академією наук, національним ба нком та іншими 
здобутками, якими послуговуємос я дотепер.  
Однак найбільшою нагородою стала ідея власної національної 
держави – самостійної і соборної України. У березні 1917 року поряд 
з  українським парламентаризмом відроджу валося  українське військо . 
Військо, що завжди було і є фундаментом Української держави . Вій-
сько, без якого найуспішніші універсали залишилися б деклараціями 
на папері. Саме вояки -добровольці – тоді, у 1917 році, стали тією си -
лою, що перша заявила про державницький характер українськог о 
руху.  
Український вояк був тим єдиним союзником, який ніколи не 
зраджував свого народу, ніколи не зраджував України.  
Далекі від партійних чвар та кабінетних колотнеч українські 
козаки і старш ини знали , що держава – це дар, за який платять кров’ю.  
Цю в исоку ціну однаково платили хлопці з Харківщини та Куба -
ні, з Криму і Галичини.  Доба Української революції подарувала нам 
яскраві орієнтири – людей, які мріяли і діяли . Таким був свідок та 
учасник Української революції, звичайний українець, уродженець села  
Малий Янісоль  на Донеччині Микола Гайдак, який мріяв бути ко -
рисним Україні.  
Коли того вимагав час – він вою вав за свою Україну зі зброєю 
у  руках як хорунжий Другої Волинської д ивізії Армії Української 4 Народної Республіки.  Разом з українським військом в ін пройшов 
запеклі бої проти ворога, який і через 100 років несе смерть і розруху 
на нашу землю.  
У 22  роки Микола востаннє бачив свою Україну , під градом 
більшовицьких куль його підрозділ відійшов на захід.  
Про тих, хто до останнього боровся за Україну і  з тугою залишав 
Батьківщину , писав визначний український поет Юрій Липа :  
«– І от відступають у розривах ,  
Усе рідших розривах ґранат,  
І от відступають, упадають,  
              покидають свій рідний край ;  
– Державо, ти була, як огненна злива!  
Державо,  прощай!»  
Після тієї війни десятки тисяч найкращих представників України 
змушені були покинути рідну землю і розсія лися по світу, залишаючи 
собі лише тугу і спогад про Україну.  
Однак і там , у вигнанні , тисячі учасників Української революції 
мріяли бути ко рисними для України . Для них Україна – не вмерла . 
Вона жила у їхніх душах, вона нуртувала кров’ю у їхніх жилах.  
Микола Гайдак, про якого я згадував, одерж ує вищу освіту і стає 
визнаним вченим у царині сільськогосподарських наук . 
Хорунжий з Донбасу здобува є ступінь доктора біології, стає 
академіком і університетським викладачем у провідних навчальних 
закладах США, професором університету Міннесоти. Миколай Гайдак 
мріяв, аби його наукові винаходи стали в нагоді в  Україн і. Він мріяв 
жити для України.  
Так само  мріяли жити для України провідники української рево -
люції: Микола Грушевський – голова Української Центральної Ради, 
видатний історик ; Володимир Винниченко – голова Генерального 
Секретаріату, публіцист і визначний письменник ; Павло Скоропад -
ський – Гетьма н України, військово -політичний діяч ; Симон Петлю -
ра – Головний отаман Армії УНР ; Євген Коновалець – командир Кор-
пусу Січових Стрільців ; Болбочан.  
Кожен з них був непересічною особистістю, але через те, що 
вони не змогли досягти згоди під час російської агресії, – держава бу -
ла втрачена, а вони змушені покинути свою рідну землю і у вигнанні 5 продовжува ли боротьбу за Українську  державу. І раніше чи пізніше 
кожного з них знищила московська рука.  
До кінця життя вони йшли з тугою за втраченою державою:  
«Держ аво, ти була, як вогненна злива !  
Державо, прощай!»  
Історія Української революції . Сьогодні немає більш важливо -
го  історичного уроку для нас усіх . Для кожного – як у цій залі, так 
і у всій Українській державі .  
Цей урок має вивчити сьогодні кожен україне ць. Ціна цього 
уроку – існування України і життя мільйонів.  
Бо поразка Української революції 1917 -1921  років призвела до 
утворення найстрашнішої  і найкривавішої імперії в історії людства . 
«Імперії зла », яка знищила десятки мільйонів людей . Яка поневолила 
десятки вільних країн, перетворивши їх на рабські колонії.  
Ідеї більшовизму були популярними в масах у той час , і тим 
користався противник, розагітовуючи українські підрозділи і заклика -
ючи їх не вести бойов их дій, а розвертати свої війська і повертатися 
додому, щоб там обробляти землю. Багато хто піддався на популіст -
ські ідеї – так і вчинив . Це стало причиною того, що ми не мали 
достатньо армії, щоб боронити свою державу. У результаті цього ми 
втратили державність, але вже через 15  років ті, хто склав зб рою і пі -
шов додому обробляти землю, хоронили своїх убитих Голодомором 
дітей . 
Бо власн а держава – це не формальні ознаки. Саме в результаті 
втрати державності українці пережили організований чужинцями ге -
ноцид  – знищення української інтелігенції, мільйони вбитих беззахис -
них людей.  
І сьогодні, як ніколи, ми маємо засвоїти уроки столітньої давни -
ни і зробити висновки, а вони такі : 
Україні потрібна єдність і Україні потрібна боєздатна армія . І це 
не наше з вами завдання . Це – наша пряма відповідальність.  
Бо як і протягом усього існування України -Руси  – ворог у нас той 
самий : московська орда . Підступна і смертоносна .  
І методи ті самі, що завжди: розсварити, розділити, спалити 
й знищити . І на цьому попелищі намагатися оживити кривавого мон -
стра – путінську ім перію  – понурий простір страху і зла.  6 З моменту відновлення у 1991  році незалежності України – не 
було жодної хвилини, жодної секунди, щоб у Росії не страждали 
манією відновлення Імперії  – тюрми народів.  
Економічна й політична експансія, створення пророс ійських 
п’ятих колон, знищення армії, витіснення нашої мови і культури – усі 
ці процеси продовжувалися і після 1991 року.  
Помаранчева Революція 2004  року стала першою відповіддю 
українців на ці загрози.  
Українська Революція Гідності 2014  року – це відпові дь україн -
ців на спробу продажної проросійської верхівки на чолі з Януковичем 
демонтувати нашу незалежність.  
Далі – пряме вторгнення російських військ, анексія Криму і по -
чаток української війни за незалежність.  
На Майдані ми були разом  і тому перем огли . 
Аналогій до подій 1917  року – дуже багато . Але принципових 
відмінностей – більше . 
Бо, попри ворожу пропаганду, попри практичне знищення станом 
на 2014  рік української армії, ми боремося і стаємо щораз сильнішими . 
І ми – переможемо ! Ворог не врахував одног о – виросло нове по -
коління українців -патріотів, які в перші найкритичніші дні – прямо із 
барикад Майдану вирушили на схід і зі зброєю в руках зупинили 
наступ орди, як і добровольці 1917 ро ку.  
Це стало можливим завдяки героїчним українським воїнам . 
Це стало можливим завдяки єдності української нації.  
Авдіївка, Мар’їнка, Зайцеве, Донецький аеропорт, Світлодарська 
дуга стали крижаним душем для кремлівських окупантів. У цих боях 
народилась, зміцніла і загартувалась українська армія, яка стає однією 
з найгріз ніших і найбоєздатніших армій не тільки в Європі, а й у світі.  
Як і 100 років тому , ми стоїмо перед тими самими викликами  – 
обламавши зуби об українських воїнів, ворог всі сили сконцентрував 
на розколі країни зсередини . А українське суспільство затоплюють 
пропагандою зневіри.  
«Провести роботу в українських  масах населення, розколюючи 
їх  по лінії класової боротьби і одриваючи революційні елементи …», – 
це цитата не з сучасної кремлівської методички, а з резолюції біль -
шовицької конференції «Юго -Западного кр ая» – тодішнього маріонет -
кового, проросійського утворення на українських землях.  7 Сьогодні, у 2017  році, на сході України незламною стіною стоять 
тисячі наших солдатів . І ворог їх панічно боїться . Бо знає, що рано чи 
пізно будуть повернуті окуповані україн ський Крим і український 
Донбас.  
Пам’ятаймо, що 99  років тому, у квітні 1918  року, українське 
військо під орудою полковника Петра Болбочана вже відвойовувало  
Крим і Донбас у російських окупантів . І ми повинні пам’ятати цей 
урок історії.  
Кремль знає, що з а всі свої звірства він відповість . Бо пам’ять 
нашого народу – незнищенна.  
Не боротьба за булави і посади сьогодні потрібна державі . Бо 
Україна сьогодні знову веде війну за життя і майбутнє . За свободу 
і гідність.  
Так, ми можемо говорити про тогочасні по милки і прорахунки . 
Ми можемо навіть критикувати тодішніх політичних діячів. Лишень 
не можемо час відмотати назад. Проте у силах кожного з нас жити так, 
аби не було соромно перед такими, як хорунжий  Гайдак, перед Героя -
ми Небесної Сотні й загиблими воїнами  сучасної російсько -україн -
ської війни . Перед тими, хто віддав своє життя за нашу мрію – 
Україну.  
Але для цього ми маємо бути разом, бо ворог, як і 100  років то -
му, – у нас один.  
Завершуючи, я хочу ще раз звер нутися до дуже важливих слів, 
з першої відозв и Української Центральної Ради, які актуальні й сього -
дні: «Народе Український! ... Додержуйте спокій ! Не дозволяйте собі 
ніяких вчинків, які руйнують лад у житті, але разом, щиро і уперто 
беріться до роботи … Тільки згуртувавшись, можна добре пізнати всі 
свої потреби, рішуче за них заявити і створити кращу долю на своїй 
землі».  
Слава Україні!  .  
 
ГОЛОСИ ІЗ ЗАЛУ.  Героям слава!  
 
ГОЛОВУЮЧА.  Дякуємо, шановний пане Андрію  .  
 8 Веде засідання Голова Верховної Ради України  
ПАРУБІЙ  А.В.  
 
ГОЛОВУЮЧИ Й. До слова запрошується український науко -
вець, дослідник історії ХХ  століття, доктор історичних наук, профе -
сор, завідувач відділу історії Української революції 1917 -1921  років 
Інституту історії України Національної академії наук України Влади -
слав Федор ович Верстюк. Будь ласка, Владислав е Федорович у. 
 .  
 
ВЕРСТЮК  В.Ф. , завідувач відділу історії Української революції 
1917 -1921  років Інституту історії України Національної академії 
наук України . Вельмишановні панове високопосадовці, запрошені, 
гості ! Століття – достатньо великий строк, щоб винести з історичної 
пам’яті безліч вторинних подій, відібрати і залишити в ній лише ті 
звершення, над якими час не має влади.  
Без сумніву, подія столітнього ювілею, яку ми сьогодні 
вшановуємо, знайшл а в українськ ій історії особливе місце. В сього -
днішньому зверненні Президента України, у виступі Голови Верхов -
ної Ради було доволі точно і повно визначено історичне значення 
Української революції, її сильні і слабкі сто рони, наголошено на 
уроках, які необхідно засвої ти.  
Мене як професійного історика така обізнаність не може не 
тішити, бо це означає , що мої колеги впродовж останньої чверті 
століття провели велику і копітку роботу з реанімації історії  України, 
звільнення її з -під нашарувань історії СРСР, яка вибудовува лася на 
міфі соціалістичної революції. Позбавлення радянської міфології від -
бувалося не в академічній кабінетній тиші, а в завзятій боротьбі. Ще 
не так давно в цьому залі сиділа фракція комуністів, ще й сьогодні 
російські історики уперто не хочуть визнати факт існування Україн -
ської революції, а твердять про єдину російську революцію з неве -
ликими регіональними відмінностями та про громадянську війну на 
класовій основі.  
Утвердження в сучасній історичній літературі терміну «Україн -
ська революція» спирається , насамперед, на саму назву, на визначення 
лідерів і перших істориків революції: Грушевського, Винниченка, 
Христюка, Дорошенка. Сучасні дослідники наголошують на принци -
пових відмінностях Української революції від російської. Якщо для 9 останньої головним за вданням була боротьба за монополію на владу, 
то для першої – державотворення та демократичні цінності. Це різної 
складності завдання. Одна справа – захопити владу і з допомогою 
терору використати старі державні інс титути, їхні кадри і ресурси, 
і зовсім інш а – творити нову державу з чистого листа, на принципово 
іншій основі.  
Породжена розпадом російського імперського організму Україн -
ська революція в процесі свого розвитку набула виразно самодостат -
ніх форм, перетворилася на феноменальне явище ХХ  століття, я ке за -
лишило глибокий слід у свідомості українського народу і стало джере -
лом державницьких прагнень кількох прийдешніх поколінь українців.  
Революція була спричинена рядом фактів, передусім прагненням 
народу реалізувати своє природне право на національну т а державну 
самостійність. Ідеологія революції формувалася на базі загальних 
європейських демократичних цінностей. Державотворчі прагнення 
були стрижнем Української революції. В її перебігу було випробувано 
кілька моделей: демократична, ліводемократична, лі берально -демо -
кратична та консервативна.  
У радянській та сучасній російській літературі поняття «револю -
ція» і «громадянська війна» розглядаються в тісному взаємозв’язку. 
Новітня українська історіографія фактично відмовилас я використо -
вувати термін «громад янська війна» в контексті подій Української 
революції. Вмотивовується це тим, що в Україні не було масштабної 
внутрішньої війни на ідеологічному ґрунті. Українській Народній 
Республіці доводилося вести оборонні військові дії на своїй території 
проти збройн ої експансії армії неукраїнського походження.  
Відмітною рисою революції було протистояння з Росією. 
Українцям довелося виборювати свої права у змаганні з російськими 
політичними силами різного соціального ґатунку і спрямування, проте 
вони одностайно мисли ли категоріями «единой и неделимой России».  
У ході революції відбулося кілька російсько -українських в ійн, як 
з «червоною», так і з «білою» Росією. Зрештою, Україна була загар -
бана Червоною армією. Війна з біль шовиками тривала кілька років 
і була надзвичай но схожа на ту, яку сьогодні ми називаємо гібридною 
війною. Більшовики на словах визнавали право нації на самовизначен -
ня, але вимагали перевиборів Центральної ради за власним сценарієм, 
створювали свої кишенькові радянські уряди України, на допомогу 10 яким посилали збройні сили, організовували повстання в запіллі, вели 
підривну роботу серед українського політикуму за допомогою лівих 
елементів, на загарбаних українських територіях встановлювався 
жорсткий окупаційний режим, в основі якого лежав червоний терор  
та військовий комунізм.  
Поразка революції підштовхує до пошуку її слабких місць . Вони 
не є таємницею. Поразк у спричинил и насамперед зовнішні обставини, 
російська агресія, але також і брак досвіду державної роботи у полі -
тичних лідерів, домінування в їх сві тогляді крайніх ідей, як і недостат -
ність єдності, відсутність необхідної кількості управлінських кадрів, 
у тому числі й військових вищої кваліфікації, фінансова та промисло -
ва криза, незавершеність Першої світової війни.  
Незважаючи на втрату в кінці 1920 року державності, революцій -
ний потенціал українського народу не був вичерпаний . Він проявлявся 
в масовому антикомуністичному повстанському русі, який став од -
нією з парадигматичних особливостей революції, а згодом був запози -
чений іншими революціями ХХ ст оліття.  
Було б невірно розглядати революцію як велике, але локальне 
явище , обмежене хронологічними рамками 1917-1921 років. Цілком 
очевидно, що верхня межа 1921  рік – умовна. Затухання революції 
було повільним, а багато процесів незворотн іми. Передусім це  стосу -
ється змін у масовій свідомості. Так, у середині 20 -х років органи 
НКВ С фіксували серед населення численні спалахи пропетлюрівських 
настроїв. Петлюру чекали в Україні. Тоді ж в Україні розгорнулася 
масштабна дискусія про напрямок ро звитку українсько ї культури. 
Її суть була яскраво виражена гаслом «Геть від Москви !», сформу -
льованим Миколою Хвильовим. Це був прямий наслідок революцій -
них подій. І вбивство Симона Петлюри, організоване радянськими 
спецслужбами, і Голодомор 1932-1933 років, і судові розп рави над 
українською інтелігенцією 30 -х років стали розплатою за революційну 
непокору.  
Революція запам’яталася великою кількістю яскравих епізодів. 
Зверну увагу лише на кілька з них.  
Все почалося з і створення Центральної ради, яка в коротко -
му  часі пере творилася на представницький парламент, проголосила 
Українську Народну Республіку, ухвалила її Конституцію, десятки 
законів. Мене не залишає думка, що рано чи пізно наш парламент 11 повернеться до своєї першої назви «Українська Центральна Рада » 
 .  
Згадаю бій під Крутами, я кий став символом жертовності 
у боротьбі за молоду державу. Треба сказати, що протягом революцій -
них років українці провели багато переможних боїв з агресором, але 
не всі вони належним чином зафіксовані в історичній пам’яті. Напри -
клад, у лютому 1918 року Звенигородський кіш Вільного козацтва зав -
дав н ищівної  поразки військам Муравйова біля станції Бобринськ ої. 
Нагадаю і знаменитий бій з денікінцями Української повстанської 
армії махновців у вересні 1919 року біля села Перегонівки під  Уман -
ню, в якому українські повстанці вщент розгромили кілька добірних 
білих офіцерських полків.  
Окремо варто згадати Акт об’єднання УНР та Західноукраїнської 
Народної Республіки в єдину соборну державу , створення Академії 
наук, Академії мистецтв, Всенар одної бібліотеки України, фінансової 
системи, двох університетів, сотень середніх шкіл, української преси. 
Все це – здобутки революції. Вони непогано вивчені істориками. Але 
далеко не повним чином вкарбовані в історичну пам’ять. Історія рево -
люції, викладе на академічно чи популярно в шкільних чи вузівських 
підручниках, відтворена в літературі чи кіно, а особливо в публічному 
медійному просторі, – це величезний ресурс мобілізації нації, форму -
вання української ідентичності. Гріх було б їм не скористатися.  
Всіляко підтримую ідею найтіснішої спорідненості нашої сучас -
ної держави з фундаментальними цінностями Української революції. 
Якщо козацьке минуле наповнило українців любов’ю до свободи, то 
революція прищепила їм ген демократії. Плекаймо його!  
Дякую за уваг у .  
 
ГОЛОВУЮЧИЙ.  Дякую.  
До слов а запрошується Блаженніший Любомир , Верховний 
Архієпископ Української греко -католицької церкви .  
 
ГУЗАР  Л., Верховний Архієпископ Української греко -
католицької церкви . Пане Голово! Ваше Святосте! Шановні на родні 
депутати ! Достойні гості! Ми сьогодні відзначаємо подію, яка відбу -
лася в Україні, а головн о тут, у Києві, 100  років тому. Там б ули при -
сутні державні мужі, але дозвольте мені згадати не тільки подію, 12 а й людей. Дорогі , шановні наші дідусі і бабусі, батьки і  матері, які 
були тут і які в той день і в той час разом з відповідальними людьми 
почали велику справу – відбудову нашої Української держави.  
Історія, як розвивалася ця велика справа, дуже складна. Були 
дуже гарні, світлі моменти. Але, н а жаль, бу ло й багато трагічних 
моментів. Може, здається, їх було більше, бо ця наша велика справа 
мусила перейти через горнило двох світових во єн, різного роду 
окупаці й і переслідувань.  
Одним словом, історія наша дуже складна і далеко не така раді -
сна, як хотілося  б. Але як  би там не було, все ж таки ми залишилис я 
собою і набралис я цінного , іноді дуже гіркого досвіду . Ми навчилися, 
що не можна вважати ідеалом нагромаджування матеріальних дібр чи 
поодинокими особами, чи родинами, чи громадами, чи політичними 
угруп ованнями, чи отими, хто так радо і щедро оплачує вислухову -
вання , – усі ці руйнують велику справу. Ц ього  ми навчилис я.  
Але також  ми навчилися чогось дуже гарного. Ми навч илися, що 
політична діяльність – це одн е з високих жертвенних служінь. Особа, 
якій нарі д довіряє свою долю, мусить дуже уважно трактувати своє 
покликання. Мусить людей бачити як божі створіння, як особистості, 
яким надано гідність, свободу. Мус ить також бачити, що проблем и, 
потреби отих добрих людей вимагають  дуже правдивої, справедливої 
і глибинної розв’язки. Мус ить усвідомити собі  (є наш досвід такий, що 
це і стається ), що спільними силами можемо осягнути те, що нам 
треба осягнути, а саме : щоб кожний громадянин нашої держави почу -
вався захищеним, бажаним, щоб ми могли спільними силами осягн ути 
той стан, який називають  суспільн им благо м, де кожний громадянин 
почуває себе справді захищеним.  
Мені здається, що ц ього досвід у ми набрали і все ще набираємо, 
збагачуємо себе, і тому є справжня надія, що велика справа 
здійсниться.  
Ми можемо сьогодні  звернутися до наших бабус ь, дідусів, 
батьків, матерів і сказати їм : ми вам дуже вдячні , що ви так відважно 
були готові взятися за велику справу,  і хочемо запевнити вас, що ми, 
беручи вас за примір, справді , щиро , із глибини серця, не жалуючи 
ніякої жертви  з нашої сторони, будемо старатися ту велику справу, яку 
ви так відважно почали, довести до завершення.  13 Я хотів би поділитис я з усіма вами  думкою , що за Божої помочі, 
якщо будемо старатис я, якщо будемо наслідувати тих, хто колись 
взявся відважно за велику  справу, ми доведемо справу до завершення  
і кожен з нас почувати ме себе щасливим у своїй власній державі.  
Дякую  . 
  
ГОЛОВУЮЧИЙ.  До слова запрошується голова Українського 
інституту національної  пам’яті Володимир Михайлович В’ ятрович.  
 
В’ЯТРОВИЧ  В.М., голова Українського інституту національної 
пам’яті . 24 серпня 1991  року Верховна Рада Української Радянської 
Соціалістичної Республіки саме в цій залі готувалася ухвалити одне 
з найважливіших в її історії рішень. Рішення, яке стало фактично 
останнім, а дже воно ставило крапку в існуванні Української Радян -
ської Соціалістичної Республіки. Пропозиції щодо ухвалення цього 
рішення запропонувала тодішня демократична меншість. Але факт, 
що її готові були підтримати тисячі людей на вулицях, змушував пого -
дитися  на ухвален ня і назагал непоступливу комуністичну більшість 
парламенту.  
Проте навіть попри тиск вулиці не обійшлося без гарячих 
дискусій. Не обійшлося і без вимушених поступок з боку демократії. 
У результаті документ, проект яког о доручили підготувати одн ому 
з найбільших моральних авторитетів у демократичному таборі – бага-
толітньому політв’язневі Левку Лук’яненку, змінив назву. Написаний 
ним чорновик «Акт а відновлення незалежності України» став назива -
тися «Актом проголошення незалежності України».  
Ця, з давалося б, несуттєва поступка комуністам, на яку погоди -
лися їх опоненти, насправді відіграла визначальну роль протягом 
наступних двох десятків років розвитку нашої держави, адже незалеж -
на Україна таким чином відмежувалася від попередніх спроб утверди -
ти її державність, відмовилася від спадщини українського визвольного 
руху протягом всього ХХ  століття. Її поява на мапі світу розглядалася 
як така, що стала можливою не завдяки тривалій, майже столітній бо -
ротьбі українців, а лише завдяки унікальній міжнарод но-політичній 
кон’юнктурі, яка призвела до розвалу Радянського Союзу.  
Відречення від спадщини визвольного руху дозволило колишнім 
комуністам утримати в суспільній свідомості здебільшого радянські 14 уявлення про минуле. А це  своєю черг ою дозволило їм ще довш е 
залишатися владною елітою вже новопроголошеної Української дер -
жави, по суті, продовжити фактичне існування Української Радянської 
Соціалістичної Республіки вже навіть після 24  серпня 1991  року.  
Передача у 1992  році Президентові Кравчукові державних ре -
ліквій Української Народної Республіки стала гарним символічним 
актом, проте п ро нього дуже швидко забули.  
Двічі після 1991  року, а саме у 2004, потім у 2013 -14 роках 
українці піднімалися на небачені за масштабами протести, щоб не 
дозволити владі повернут и країну в авторитарне минуле. Після друго -
го разу, після Революції Гідності, яка була оплачена кров’ю, ми поча -
ли системно долати тоталітарну спадщину. Ухвален ня в цьому залі два 
роки тому закон ів щодо декомунізації дозволи ло позбутися тисяч і 
пам’ятників тим, хто нищив Українську державу у 1917 -1921  роках, 
хто нищив український народ ще 70  років після того. Їх імена нарешті 
зникли із мапи нашої держави  . 
Серед нових назв, які з’явилися та м, зокрема, ті, які пов’язані 
з  Українською революцією 1917 -1921  років. Законом про правовий 
статус учасників боротьби за незалежність нинішня держава нарешті 
віддала належу шану всім тим, хто зі зброєю в руках чи ненасиль -
ницькими методами наближа в цю незалежність, зокрема і воякам 
збройн их формаці й доби Українсь кої революції 1917 -1921 років.  
Тож Україна поступово повертає собі державотворчу спадщину, 
якої так необачно зреклася 25  років тому. Завдання інформаційної ро -
боти, яку розгортає Український інститут національної пам’яті , – нага-
дати про ці події Українсь кої революції столітньої давності, нагадати, 
що нині ми відзначає мо, справді, створення Української центральної 
ради і говоримо про століття українського парламенту. Ми будемо го -
ворити також про століття українського уряду, будемо говорити про 
століття Зб ройних Сил, дипломатії, Академії наук.  
Нам надзвичайно важливо розповісти про це не лише українцям, 
а й світові, аби заперечити одну з ключових тез російської пропаган -
ди – тези про те, що Україна – це геополітичне непорозуміння, яке 
з’яви лося на мапі св іту після розвалу Радянського Союзу.  
Але важливо говорити не лише про спадщину Української 
революції 1917 -1921  років, а й про її жорстокі уроки. Про це сьогодні 
говорилося неодноразово. Актуальність цих уроків загострюється ще 15 й тим, що Україна нині, як і  тоді, протистоїть тій самій російській 
агресії. Актуальність цих уроків зумовлюється тим, що досі триває 
наша столітня війна за свободу.  
Уроки Української революції 1917 -1921  років повинні уважно 
вивчити  насамперед сучасні політики. Один з найважливіших уроків  – 
тут, в Україні , кожен з них може мати друзів, союзників, конкурентів, 
суперників, опонентів, але вороги, з якими треба боротися, справді, 
безкомпромісно – за межами України , у Росії, яка веде війну проти 
всіх нас. Конкуренти, суперники, опоненти м ожуть бачити Україну ін -
шою в майбутньому, але вороги її просто не бачать у майбутньому. 
Вони можуть вдавати союзників чи навіть друзів, можуть формулю -
вати спокусливі пропозиції для боротьби з опонентами, але не можна 
забувати, що їх мет а – знищ ення цієї держав и. 
Учасники Української революції 1917 -1921  років  зрозуміли 
цей  урок надто пізно, тому полишили країну на поталу ворогу, тому 
дописували свої, дуже цікаві й повчальні мемуари в кав’ярнях Відня, 
Парижа чи Берліна. Нині ми ще маємо шанс зробити так, щ об на -
щадки могли без брому читати про нашу епоху. Скориста ймося цим 
шансом повн ою мірою.  
Слава Україні!  . 
  
ГОЛОВУЮЧИЙ.  Героям слава!  
До слова запрошується Святійший Патріарх Київський і всієї 
Руси -України Філарет  . 
  
ФІЛАРЕТ , Патріарх Київський і всієї Руси -України . Шановні 
народні депутати ! Шановний дипломатичний корпус е! Ш ановні гості ! 
Дорогі журналісти! Ми сьогодні відзначаємо 100 -річчя  Української 
революції. Відзначаємо, а не святкуємо. Чому не святкуємо? Тому що 
Українська революці я створила Українську державу, а Українська дер -
жава не змогла себе захистит и. Але в створенні Української держави 
активну участь брала церква, бо тоді утворилас я Українська автоке -
фальна православна церква. Чому? Тому що держава без  незалежної 
церкви існу вати не може. Для підтвердження цього ми можемо наве -
сти багато історичних прикладів. Тому держава може існувати тільки 
тоді, коли є незалежна Українська церква  . 16 Але для існування держави, як всі ми добре розуміємо, потрібна 
армія. Держава, яка н е має армії, довго проіснувати не може. Тому 
вороги Української держави знищили спочатку українську армію, 
потім знищили Українську автокефальну церкву, але головна причина 
припинення існування Української держави – це відсутність єдності 
самих українців  . 
Це урок історії , і ми знову опиняємос я в такому самому станови -
щі, в якому були наші діди і батьки. Ми допустили майже знищення 
української армії . Ми розділили українську церкву на дві частини: 
Київську і Московську. Тепер наш споконвічний ворог створив умови 
для того, щоб знищити нашу Українську державу. Але Бог з  нами, 
бо державу ми другий раз отримали не завдяки революції, а як манну 
з неба в 1991 році.  
Зараз ми проходимо друге випробування: чи достойні ми, україн -
ці, мати свою державу і жити в умовах свободи , чи знову в ярмо, 
в неволю? На цей раз народ наш каже: «Ні, в неволю ми вже ніколи не 
підемо !». Ми створили фактично нову армію, яка здатна сьогодні за -
хистити нашу державу. І ми вдячні нашим героям -воїнам, які захища -
ють нашу українську з емлю  .  
Агресор розуміє, що зброєю він нас не візьме, бо ми маємо 
достойну армію. Наш народ жертвує все, що тільки може, на наші 
Збройні Сили, на наші добров ольчі батальйони. Водно час наш ворог, 
агресор , не втрачає надії на перемогу над Україною. Чому не втрачає? 
А він сподівається розсварити нас всередині  – патріотів з патріотами.  
Можуть патріоти з патріотами  сваритися? Виходить, можуть. 
А кому це вигідно? Україні вигідно? ! Це вигідно агресору ! Треба мати 
світлий розум для того, щоб розуміти, що ми робимо і кому служимо, 
коли протистоїмо один проти одного, партія проти партії .  
Це саме відбувається і в Церкві. Церква розділена : і одна – 
українська, і друга – українська. Але одна незалежна – Київський 
патріархат, а друга – залежна. Але ж т ам теж українці. Чому ж вони не 
єднаються в одну незалежну церкву? Тому що нерозумні, не знають, 
кому служать.  
Ось ви пам’ятаєте , коли в цій залі Президент Петро Олексійович 
Порошенко вручав нагороди героям України, голова Української 
православної церкви Московського патріархату не встав, не вшанував 
героїв і сказав, що ми не можемо шану вати вбивць. Для нас – герої, 17 а для нього – вбивці. Можуть такі духовні особи служит и Українській 
державі? Не можуть. Тому ми виступаємо за єдину Помісну право -
славну церкв у, яка відстоювала б інтереси українського народу, 
Української держави і українського православ’я  . 
Ми вдячні Верховній Раді за те, що вона направила лист 
Вселенському Патріарху на підтримку надання Київському патріар -
хату томосу – документ а про в изнання автокефалі ї Української церк-
ви. Від імені нашої церкви я хочу вислов ити всім народним депутатам 
щиру  подяку  . 
На завершення я хочу закликати в сіх, не тільки Верховну Раду, 
а й уряд , до єдності, бо в єдності наша сила. Ми ці слова повторює мо, 
а робимо навпаки. Тому, якщо ми хочемо перемогти, а ми хочемо 
перемогти, то треба єднатис я. Єднатис я навколо чого? Навколо захис -
ту Української держави від агресор а. Все інше – другорядне . Важливе, 
але другорядне, тому що якщо не буде Української держа ви, всі інші 
питання не мають ніякого сенсу. Ми це повинні розуміти.  
Є держава . Ми можемо в цій державі свобідно розв’язувати  свої 
проблеми, наводит и порядок. Але якщо не буде держави, то всі наші 
труди даремні , так само як даремна була Українська революц ія, яка не 
змогла захистити свою Українську державу. Тому ми не будемо по -
вторювати помилку наших попередників. Я думаю, що в нас виста -
чить розуму об’єднатис я для захист у Української держави.  
Ми оголосили про  прове дення 2 квітня цього року по всій 
Україн і в усіх обласних центрах молитв и за перемогу над агресором. 
Закликаємо Українську православну церкву Київського патріарха -
ту,  греко -католицьку церкву, римо-католицьку церкву, протестантські 
церкви об’єднатис я в молитві, щоб Господь допоміг нам перемогти 
агресора. На другий день, у понеділок 3  квітня , ми закликаємо всіх 
до посту . Хто може, нехай постить, не їсть цілий день, а хто не може – 
до обіду. Тим самим ми покажемо, що хочемо перемогти нашого агре -
сора, ми звертаємос я до Бога, щоб Господь допоміг нам . Ми шануємо 
армію, покладаємо  надію , але головна наша надія на Бога . Бог пови -
нен нам допомогти , і тому ми будемо звертатис я до нього з  молитвою.  
Слава Ісусу Христу! Слава Україні!  . 
 18 ГОЛОВУЮЧИЙ.  Шановні колеги депутати ! Ша новні запроше -
ні! Дякую всім за участь в урочистому засіданні, дякую Прем’єр -
міністру України, предста вникам уряду.  
Хочу та кож повідомити, що після урочистого засідання у холі 
Верховної Ради відбудеться виставка , присвячена 100 -річчю  першого 
українського парламенту , де буде представлено е кспонати з колекції 
відомого краєзнавця Віктора Киркевича. Запрошую вас на відкриття 
цієї виставки.  
Урочисте засідання Верховної Ради України з нагоди 100 -річчя 
Української революції 1917 -1921 років оголошую закритим.  
Слава Україні!  
(Лунає Державний Гімн Украї ни).  
 