імнадцяте , вечірнє  
(Вівторок, )  
 
 
 
Повідомлення головуючим про перенес ення  
 початку пленарного засідання  …3, 4 
 
 
 
Прийняття рішення про особливий порядок  
 розгляду проектів законів №2378, №2346  
 та проектів постанов №2 374, №2379, №2260  …5 
 
 
 
Внесення зміни до статті 10 Закону України  
 “Про особливий порядок місцевого   
 самоврядування в окремих районах  
 Донецької та Луганської областей”  …7 
 
 
 
Прийняття постанов:  
 “Про визнання окремих районів, міст, селищ  
 і сіл Донецько ї та Луганської областей  
 тимчасово окупованими  територіями”  …24, 25  
 
 “Про визначення окремих районів, міст, селищ  
 і сіл Донецької та Луганської областей,  в яких  
 запроваджується особливий  порядок місцевого  
 самоврядування”  …24 
 
 “Про схвалення звернен ня від імені України  
 до Ради Безпеки Організації Об’єднаних  Націй  
 та Ради Європейського Союзу  стосовно  
 розгортання на території України  міжнародної  
 операції з підтримання миру і безпеки”  …27 
 
 “Про Звернення Верховної Ради України  
 до Організації Об ’єднаних Націй,  Європейського  
 Парламенту, Парламентської  Асамблеї Ради  
 Європи, Парламентської  Асамблеї ОБСЄ про  
 порушення прав і свобод  людини у Автономній  
 Республіці Крим”  …28 
 
 
 2 Прийняття Закону “Про схвалення рішення Президента  
 України про допу ск підрозділів збройних сил  
 інших держав на територію України  у 2015 році  
 для участі у багатонаціональних  навчаннях”  …28 
 
 
 
Заяви народних депутатів України щодо голосування  …30 
 
 
 
Результати поіменної реєстрації  
 
 
 
Результати поіменного голосування  
 3 Сесійний зал Верховної Ради України  
, 10 година 18 хвилин  
 
Веде засідання Перший заступник Голови Верховної Ради  
України ПАРУБІЙ А.В.  
 
ГОЛОВУЮЧИЙ. Доброго ранку шановні колеги народні 
депутати! В порядку денному сьогоднішнього нашого засідання 
комплекс питань, які стосуються національної безпеки і оборони 
та потребуют ь консолідованого, спільного рішення всього парла -
менту. Зараз відбувається засідання Ради коаліції, де присутні всі 
голови фракцій коаліції. Є велике прохання від усіх голів фракцій 
коаліції, щоб ми дали ще час на обговорення цих важливих 
питань. Тому від  імені Ради коаліції і керівництва Верховної Ради 
України я оголошую, що засідання Верховної Ради України роз -
почнеться о 12 -й годині з розгляду цього комплексу питань. Дуже 
прошу всіх залишатися на своїх робочих місцях, щоб о 12 -й годині 
ми могли розпочат и злагоджену і системну роботу. Отже, пле -
нарне засідання розпочнеться о 12 -й годині.  
Дякую. До зустрічі. До початку плідної роботи.  
 
(Після перерви)  
 
Веде засідання заступник Голови Верховної Ради України  
СИРОЇД О.І.  
 
ГОЛОВУЮЧИЙ. Шановні народні депутат и! У зв’язку з тим 
що продовжується засідання Ради к оаліції, ранкового засідання 
не буде. Вечірнє засідання розпочнеться о 16 -й годині.  
 4 ЗАСІДАННЯ СІМНАДЦЯТЕ  
 
Сесійний зал Верховної Ради України  
, 1 6 година  
 
Веде засідання Перший заст упник Голови Верховної Ради  
України ПАРУБІЙ А.В.  
 
ГОЛОВУЮЧИЙ. Доброго дня , шановні колеги! Перш за все 
я  хотів би принести вибачення і перед колегами депутатами, і пе -
ред мільйонами українців, які спостерігають за нашою роботою, 
за те, що не розпочалося наше з асідання згідно з Регламентом 
о  10-й годині ранку, і ще раз наголосити на тому, що сьогодні 
першими в порядку денному є питання надзвичайної ваги, які 
стосуються національної безпеки і оборони, від яких у великій мірі 
залежить розвиток подій не тіль ки в Україні, а й за межами 
України. Так склалося, що ми є Верховною Радою часу війни, часу 
окупації. Питання, які ми маємо розглянути сьогодні, потребують 
відповідальної, консолідованої позиції усіх гілок влади. Від вирі -
шення цих питань також залежить, н аскільки можливий широко -
масштабний наступ путінських окупантів, наскільки ми зможемо 
збільшити обороноздатність нашої держави. З 9 -ї години ранку 
відбуваються консультації голів фракцій, зараз — спільна нарада 
голів фракцій коаліції з Президентом України,  Прем’єр -міністром 
України, Головою Верховної Ради України. Я дуже прошу всіх 
депутатів, усіх, хто спостерігає за нашою роботою, з великим 
розумінням і великим рівнем відповідальності сприйняти цю си -
туацію. Ми маємо ввійти в зал для консолідованого і спіл ьного 
голосування щодо важливих рішень. Зараз ця спільна позиція 
виробляється.  
Тому я дуже прошу народних депутатів залишатись на своїх 
робочих місцях. Ми розпочнемо нашу роботу о 17 -й годині. Я ду -
же прошу, щоб о 17 -й годині ми всі були у сесійному залі і були 5 готові до прийняття важливих і відповідальних рішень. Ще раз 
приношу вибачення. О 17 -й годині ми продовжимо нашу роботу.  
 
(Після перерви)  
 
ГОЛОВУЮЧИЙ. Шановні колеги! Прошу заходити в зал. 
Через кілька хвилин розпочнеться робота Верховної Ради Украї ни. 
Хто в кулуарах, прошу заходити в зал і займати свої робочі місця.  
 
Веде засідання Голова Верховної Ради України  
ГРОЙСМАН В.Б.  
 
ГОЛОВУЮЧИЙ. Доброго дня, шановні колеги народні 
депутати!  
Я прошу секретаріат запросити всіх народних д епутатів 
до зали Ве рховної Ради. Ми можемо розпочинати наше засідання. 
Цілий день відбувалися консультації Ради коаліції, тому декілька 
разів переносився початок засідання.  
Сьогодні ми маємо розглянути ряд важливих питань, які 
пов’язані з мирним процесом, виконанням Мінських  угод, звер -
ненням до міжнародних організацій та стосуються безпеки нашої 
країни. Я запропоную вашій увазі особливий порядок розгляду 
зазначених питань для того, щоб ми могли сьогодні до закінчення 
засідання розглянути їх і прийняти відповідні рішення.  
Прошу народних депутатів займати в залі свої місця і підго -
туватися до реєстрації. Будь ласка, заходьте, займайте свої місця, 
шановні колеги народні депутати.  
Прошу ввімкнути систему “Рада” для реєстрації.  
У залі зареєструвалися 332  народних депутати.  
Шанов ні колеги, давайте привітаємо нашу колегу Олену 
Масоріну, у якої сьогодні день народження  . Вітаємо, 
Олено, бажаємо успіхів.  6 Шановні колеги народні депутати! Є пропозиція розглянути 
на сьогоднішньому засіданні, яке я оголошую відкритим, ряд над -
звичайно важливих законопроектів. Вони потребують особливого 
порядку розгляду. Отже, пропонується включити до порядку ден -
ного сесії внесені Президентом України проект Закону ( №2378 ) 
“Про внесення зміни до статті  10 Закону України “Про особливий 
порядок місцевого самоврядування в окремих  районах Донецької 
та Луганської областей”; проект Постанови ( №2374 ) “Про  визна -
чення окремих районів, міст, селищ і сіл Донецької та Луганської 
областей, в яких запроваджується особливий порядок місцевого 
самоврядування”; проект Постанови ( №2379 ) “Про схвалення 
звернення від імені України до Ради Безпеки Організації Об’єд -
наних Націй та Ради Європейського Союзу стосовно розгортання 
на території України міжнародно ї операції з підтримання миру 
і  безпеки”; проект Закону ( №2346 ) “Про схвалення рішення Пре -
зидента України про допуск підрозділів збройних сил інши х 
держав на територію України у 2015  році для участі у багато -
національних навчаннях”.  
Окремо хотів би зазначити, що доопрац ьовується ще один 
проект постанови щодо визначення окремих територій тимчасово 
окупованими. Як тільки проект постанови буде підготовлений, 
лідерами фракцій коаліції він буде внесений на ваш розгляд, і ми 
зможемо його розглянути.  
Отже, пропонується особливи й порядок розгляду цих 
питань, а саме: визначені Президентом як невідкладні ці проекти 
законів та проекти постанов, в тому числі проект постанови про 
звернення до міжнародних організацій щодо Автономної Респуб -
ліки Крим, включити до порядку денного  сесії, розглянути та 
прийняти щодо них рішення на сьогоднішньому пленарному засі -
данні. І  є також пропозиція розглянути ці питання за скороченою 
процедурою. Але виступи від фракцій не будуть обмежуватись, 
тобто ми, як завжди, з цьо го приводу знайдемо розуміння 
і  зможемо достатньо обговорити кожне питання — стільки, скільки 
буде необхідно.  7 Якщо немає заперечень, я зараз поставлю на голосування 
пропозицію, яку я щойно огол осив, щодо особливого порядку 
і  процедури розгляду зазначених питань, і ми перейдемо до їх 
розгляду. Немає заперечень? Тоді прошу вельмишановних народ -
них депутатів підготуватись до голосування.  
Я ставлю на голосування пропозицію, мною щойно ого -
лошену, про особливий порядок розгляду (окремим рішенням 
прошу його оформити) проектів законів №2378, № 2346 та проек -
тів постанов №2374, №2379, №2260. Прошу підтримати пропози -
цію про  включення в порядок денний і визначення особливого 
порядку розгляду даних питань , яку я щойно оголосив. Прошу 
голосувати. Прошу підтримати цю пропозицію, шановні колеги 
народн і депутати.  
“За” — 241. 
Рішення прийнято.  
І порядок розгляду даних питань, і включення їх у порядок 
денний затверджено.  
 
————— ———————  
 
Шановні колеги, на ваш розгляд відповідно до рішення 
Верховної Ради України пропонується проект Закону “Про вне -
сення зміни до статті  10 Закону України “Про особливий порядок 
місцевого самоврядування в окремих районах Донецької та Луган -
ської областей”, внесений Президентом України та зареєстро -
ваний за номером  2378.  
Відповідно до проголосованого рішення маємо скорочену 
процедуру обговорення.  
Доповідач — Степан Кубів. Співдоповідач — секретар Комі -
тету з питань державного будівництва, регіональної політики та 
місцевого самоврядування Гончаренко.  
Прошу, Степане Івановичу, доповідайте з трибун и.  
Прошу вашої уваги, шановні колеги народні депутати.  8 КУБІВ  С.І., представник Президента України у Верховній Раді 
України (загальнодержавний багатомандатний виборчий округ, 
партія “Блок Петра Порошенка”) . Шан овний пане Голово! Шановні 
колеги! До вашої уваги пропонується проект Закону Україн и “Про 
внесення зміни до статті  10 Закону України “Про особливий поря -
док місцевого самоврядування в окремих районах Донецької та 
Луганської областей” (реєстраційний номер  2378), внесений Пре-
зидентом України та визначений ним як невідкладний.  
Закон України “Про особливий порядок місцевого самовря -
дування в окремих районах Донецької та Луганської областей” 
має за мету забезпечення демократичного проведення місцевих 
виборів і  — як наслідок — відновлення нормальної життєдіяльності 
на зазначених територіях. Для реалізації вказаної мети необхідно 
конкретизувати окремі положе ння даного закону. Саме на це 
і   спрямований внесений Президентом України законо проект за 
реєстраційним но мером  2378.  
Відповідно до положень законопроекту статті  2–9 Закону 
“Про особливий порядок місцевого самоврядування в окремих 
районах Донецької та Лугансько ї областей” будуть діяти лише 
з  дня набуття повноважень органами місцевого самоврядування, 
обраними  на позачергових виборах. Тільки після цього органи 
місцевого самоврядування матимуть право реалізувати особливий 
порядок своєї діяльності.  
Позачергові місцеві вибори мають бути проведені з обов’яз -
ковим дотриманням загальноприйнятих міжнародних стандартів , 
зокрема, із забезпеченням участі у спостереженні за виборами 
міжнародних безсторонніх спостерігачів. У такому разі гаранту -
ватиметься недопущення протиправного втручання у хід голосу -
вання в тому числі з боку незаконних збройних формувань, адже 
новообран а місцева влада має бути не лише легітимною, а й не -
залежною. Водночас у запропонованих нормах закріплю ється 
дотримання гарантій вільного волевиявлення та таємного голо -
сування, виборчих прав внутрішньо переміщених осіб, які були 9 змушені покинути місця про живання через ведення бойових дій. 
Не менш важливим є положення про забезпечення свободи 
передвиборної агітації, рівних можливостей доступу до засобів 
масової інформації та відновлення з цією метою українського 
теле- та радіомовлення, обігу українських дру кованих засобів 
масової інформації на всій території Донецької та Луганської 
областей.  
З огляду на зазначене прошу підтримати законодавчу ініціа -
тиву Президента України та прийняти проект Закону України “Про 
внесення зміни до статті  10 Закону України “Про особливий поря -
док місцевого самоврядування в окремих районах Донецької та 
Луганської областей” за основу та в цілому.  
Дякую.  
 
ГОЛОВУЮЧИЙ. Дякую, Степане Івановичу.  
Олексій Гончаренко. Будь ласка, доповідайте.  
 
ГОНЧАРЕНКО  О.О., секретар Комітету Верховно ї Ради 
України з питань державного будівництва, регіональної політики 
та місцевого самоврядування (загальнодержавний багатомандат -
ний виборчий округ, партія “Блок Петра Порошенка”). Шановний 
пане Голово! Шановні народні депутати, присутні! Проект Закону 
України “Про внесення зміни до статті  10 Закону України “Про 
особливий порядок місцевого самоврядування в окремих районах 
Донецької та Луганської областей” (реєстраційний номер  2378), 
поданий Президентом України Петром Порошенком та визна -
чений ним як невідк ладний, було розглянуто Комітетом з питань 
державного будівництва, регіональної політики та місцевого само -
врядування на засіданні, що відбулось сьогодні вранці.  
Як зазначається у пояснювальній записці до законопроекту, 
його прийняття зумовлено необхідніс тю конкретизації набрання 
чинності окремими положеннями Закону України “Про особливий 
порядок місцевого самоврядування в окремих районах Донецької 10 та Луганської областей” та втілення загальноприйнятих міжна -
родних стандартів, які мають стати передумовою пр оведення 
прозорих демократичних виборів. Це досягається шляхом до -
повнення стат ті 10 “Прикінцеві положення” двома додатковими 
пунктами, що містять запропоновані новації.  
Звертаю увагу на те, що в проекті чітко визначено дату 
введення в дію закону та одноз начно вказано, що реалізацію його 
положень здійснюватимуть виключно новообрані органи місцевого 
самоврядування.  
Окрім цього, передбачається зафіксувати низку ключових 
умов щодо проведення позачергов их виборів, серед яких — виве-
дення з території України в сіх незаконних зброй них формувань, 
їх  військової техніки, бойовиків та найманців. Також пропонується 
закріпити стандарти демократичності, відкритості, прозорості ви -
борчого процесу, його безумовну відповідність Конституції і за -
конам України. Прийняттям т акого закону Верховна Рада ставить 
дуже високу планку відповідності майбутніх виборів всім демокра -
тичним процедурам і законодавству України.  
За наслідками обговорення комітет ухвалив висновок 
з   рекомендацією Верховній Раді України проект Закону України  
“Про внесення зміни до статті  10 Закону “Про особливий порядок 
місцевого самоврядування в окремих районах Донецької та Луган -
ської областей”, поданий Президентом України Петром Порошен -
ком, прийняти за основу та в цілому.  
Також пропонується у разі прийнят тя даного проекту закону 
доручити комітету спільно з Головним юридичним управлінням 
Апарату Верховної Ради України здійснити його техніко -юридичне 
доопрацювання.  
Дякую за увагу.  
 
ГОЛОВУЮЧИЙ. Дякую.  
Будь ласка, запишіться на виступи від фракцій і груп.  
Вікторія Петрівна Сюмар, “Народний фронт”.  
Будь ласка, Андрій Тетерук.  11 Прошу встановити рег ламент — три хвилини. Виступи 
з трибуни.  
 
ТЕТЕРУК  А.А., голова підкомітету Комітету Верховної Ради 
України з питань національної безпеки і оборони (загально -
державн ий багатомандатний виборчий округ, політична партія 
“Народний фронт”) . Шановний Голово! Шановні народні депутати 
України! Шановний український народе! Верховна Рада має 
прийняти проект Закон у “Про внесення зміни до статті  10 Закону 
України “Про особливий п орядок місцевого самоврядування 
в  окремих районах Донецької та Луганської областей”. Я вислов -
лю позицію фракції “Народний фронт” з цього приводу.  
Хто хоче жити у стані війни весь час? Ніхто, окрім хіба 
що тільки хворих людей. Дуже болісно визнавати, але дотримання 
Мінських домовленостей на сьогоднішній день є єдиною умовою 
повернення миру на українську землю. Єдиний спосіб для цього, 
який ми можемо використовувати, — дипломатія.  
Чи подобається нам запропонований у проекті закону фор -
мат? Звісно, ні. Але р озуміння того, що жити у війні, яка щодня 
забирає життя українців, покладає на нас обов’язок робити рішучі 
кроки щодо повернення миру на українську землю. Ми мусимо 
використати всі можливості для того, щоб провести під контролем 
української влади чесні виб ори, залучити до процесу виборів між -
народних спостерігачів, змусити залишити українську землю всіх 
бойовиків, забезпечити виведення з території України всіх росій -
ських найманців і їхньої техніки, всього, що розпалює військовий 
конфлікт, і почати процес в ідновлення життя на наших територіях.  
Зауважу окремо, що МЗС Росії виступає категорично проти 
прийняття цього проекту закону. Також категорично проти бойо -
вики, які зараз, використовуючи зброю, знищують все українське 
на українській території. Також за ре зультатами голосування 
подивимось, хто ще підтримує продовження військових дій на 
українській території.  12 Фракція “Народний фронт” проголосує за прийняття цього 
законопроекту за основу і в цілому.  
Дякую за увагу.   
 
ГОЛОВУЮЧИЙ. Дякую.  
Будь ласка, народний д епутат Воропаєв, “Опозиційний 
блок”.  
 
ВОРОПАЄВ  Ю.М., член Ко мітету Верховної Ради України 
з  питань економічної політики (загальнодержавний багатоман -
датний виборчий округ, політична партія “Опозиційний блок”) . 
Вы  говорите, что нужен мир. Да, нам всем нуж ен мир. Всему 
народу Украины нужен безусловный мир.  
В чем смысл изменени й, которы е вносятся  в закон? Пред -
лагается  сначала одн ой сторон е капитулирова ть, и только после 
этого будут рассмотр ены отдельные законопроекты, направлен -
ные на создание особых услов ий. 
В чем выражаются особые условия ? Покажите  их в этом 
законопроекте . Их там нет. Хотя было поручение Кабинету Мини -
стров подготовить соответствующие законопроекты.  
За такое голосовать ни в коем случае нельзя. Если принять 
этот проект закона, мы отодвинем  наступление мира на долгие 
годы.  
Фракция “Оппозиционный блок” подготовила законопроекты 
по всем вопросам, которые предусмотрены в Минских соглаше -
ниях. Они соответствуют духу и букве данных  соглашений, в том 
числе касаю тся особого статуса этих территорий,  амнистии, 
возобновления выплаты пенсий и пособий, гуманитарной помощи 
и так далее.  
Мы предлагаем за этот законопроект не голосовать.  
 
ГОЛОВУЮЧИЙ. Будь ласка, Юрій Луценко, “Блок Петра 
Порошенка”.  13 ЛУЦЕНКО  Ю.В., член Ко мітету Верховної Ради України 
з  питан ь законодавчого забезпечення правоохоронної діяльності 
(загальнодержавний багатомандатний виборчий округ, партія 
“Блок Петра Порошенка”) . Шановний пане Голово! Шановні ко -
леги! Сьогодні ми будемо приймати рішення щодо трьох важливих 
проектів, які стосуютьс я третини українського Донбасу, зокрема, 
це проект закону і два проекти постанов. Ці рішення приймаються 
не для Путіна, не для Європи чи Америки. Ці рішення прий -
маються для України, для її майбутнього. Вони не є битвою за 
руїни нашої землі. Ці рішення вед уть до майбутньої архітектури 
України.  
До відновлення суверенітету України є один шлях — відно -
вити дію українських законів на тій третині українського Донбасу, 
яку тимчасово контролюють бойовики та російська регулярна 
армія. Саме тому сьогодні ми приймає мо проект закону, яким 
визначається можливість виборів місцевих органів влади на цій 
території тільки тоді, коли українська армія і українська держава 
повернуть український прапор, українські партії і український 
закон на цю територію. Жодної поступки ні К ремлю, ні сепара -
тистам, а тим більше терористам в цих законопроектах немає.  
Так, можна зловживати ультрапатріотичною фразою і гово -
рити про те, що не час приймати будь -які закони про умиротво -
рення, треба готуватися до війни. Хто в цьому залі проти того, 
щоб розбудовувати армію?! Цей парламент прийняв найбільше 
рішень про розбудову українських Збройних Сил.  
Але цей парламент має також думати й про те, що буде 
після збройної перемоги українського солдата. Після того на 
український Донбас вернеться мільйон б іженців, які будуть вже 
новими українцями. Після того на Донбасі з’являться українські 
партії, українська міліція, украї нська ЦВК, українські прапори 
і   буде обрано колись (я вірю, що скоро) народних депутатів 
України від Донецької та Луганської областей.  14 Фракція “Блок Петра Порошенка” закликає підтримати всі 
три проекти: проект закону, яким вносяться зміни в Закон “Про 
особливий статус місцевого самоврядування в окремих районах 
Донецької та Луганської областей”, проект постанови про визна -
чення територій,  на яких запроваджується особливий порядок 
місцевого самоврядування, що в інтересах українських Збройних 
Сил, і проект  постанови , яким окремі території визнаються тимча -
сово окупованими. Прийняття в нерозривному зв’язку цих трьох 
документів забезпечить мир ну українську — це головне — перс-
пективу на українському Донбасі. Слава Україні!  .  
 
ГОЛОВУЮЧИЙ. Дякую, Юрію Віталійовичу.  
Будь ласка, Павло Кишкар, “Самопоміч”.  
Будь ласка, Олег Березюк, “Самопоміч”.  
 
БЕРЕЗЮК  О.Р., член Комітету Верховної Ради  України з пи -
тань державного будівництва, регіональної політики та місцевого 
самоврядування (загальнодержавний багатомандатний виборчий 
округ, політична партія “Об’єднання “Самопоміч”) . Шановні пані 
і  панове! Шановний пане Голово! Зна єте, цей, вибачте, г алас 
у  залі говорить про одне: всім по цимбалах, що це за законо -
проект. Вибачте  ще раз, будь ласка . 
Сьогодні насправді, можливо, вперше в історії України 
парламентська коаліція працює з виконавчою владою в досить 
жорстких, непростих, але прямих, зрозуміл их і чесних відносинах. 
Про цей проект закону ми у фракції “Самопоміч” говорили як про 
проект закону нібито про мир, нібито проти війни, що нібито буде 
війна, якщо ми його не приймемо. Це насправді так не є.  
Перше. Насправді сьогодні Україна веде війну з Р осією на 
декількох фронтах, в тому числі на дипломатичному. Цей проект 
закону означає, що є дипломатична війна і переговори. Нічого 
іншого! Але ще є інша війна — справжня. Ми у зв’язку з цим 15 проектом закону, шановні колеги, просимо Верховного Головно -
коман дувача Збройних Сил України і Прем ’єр-міністра України 
зайнятися обороною країни. Поразки в Іловайську і в Дебальце -
вому говорять про те, що настав час негайної зміни Генерального 
штабу Збройних Сил. Ми просимо це робити.  
Друге. Згідно з Коаліційною угодою  ми мали вже давно 
створити координаційний центр з озброєння та контролювати 
ефективність і швидкість закупівлі зброї і виробництва власного 
озброєння. Де він? Чому не при значено віце -прем’єр -міністра 
з  питань озброєння? Що ми ховаємо за відсутністю цих р ішень? 
Корупцію, небажання це робити?  
Третє. Цивільний контроль за військовою організацією дер -
жави. П’ять керівників фракцій підписалися під створенням відпо -
відного комітету. Чому він до сьогоднішнього дня не створений? 
Змістом даного проекту закону є с аме це. Тоді держава буде 
сильнішою.  
І останнє. Ніякі терористи не можуть нам вказувати, як буду -
вати нашу державу і якою має бути наша Конституція. З пункту  11 
останніх Мінських домовленостей випливає, що під ці домовле -
ності (я гіперболізую) буде змінена  Конституція України. Консти -
туція України не буде змінена під ці домовленості. Конституція 
України, з точки зору партії “Самопоміч”, буде така, як захоче 
народ України.  
І останнє. Шановні пані і панове!  Цей проект закону не може 
бути прийнятий без прийнят тя проекту постанови, яким окремі 
території визнаються окупованими територіями. Це головна умова 
сьогоднішнього нашого голосування, яке ми обговорювали у Пре -
зидента України протягом цілого дня. Вважаю цю серйозну полі -
тичну позицію консолідуючою, ми її пі дтримуємо.  
Дякую вам.  
 
ГОЛОВУЮЧИЙ. Дякую, пане Олеже. Хочу тільки проінфор -
мувати про те, що вже готовий проект постанови, про який ви 16 згадали. Після завершення розгляду цього питання я запропоную 
включити його в порядок денний і також розглядати за особл ивою 
процедурою.  
Будь ласка, Олег Ляшко, Радикальна партія.  
 
ЛЯШКО  О.В., член Комітету Верховної Ради України з питань 
податкової та митної пол ітики (загальнодержавний багато мандат -
ний виборчий округ, Радикальна партія Олега Ляшка) . Радикальна 
партія. Шано вні громадяни України! На відміну від багатьох депу -
татів, яким байдуже, що ми зараз розглядаємо, і які розмовляють, 
коли обговорюється фактично питання існування держави, я звер -
таюся до вас, до мільйонів українських громадян, щоб ви розу -
міли, що відбувається в цьому залі. Кілька разів в історії україн -
ського парламенту були чорні дати, за які буде соромно багатьом 
наступним поколінням українських громадян і українських полі -
тиків. Це 16  січня 2014  року, коли були прийняті “драконівські” 
закони Януковича. Це 16  вересня 2014  року, коли ми проголосу -
вали в таємному режимі закон про особливий статус Донбасу, 
фактично пішовши на реалізацію плану Путіна. Це 26 квітня 
2010  року, коли ми проголосували за ратифікацію угоди щодо  
продовж ення перебува ння Чорноморського флоту в Україні, який 
виконав ганебну місію троянського коня рік тому під час захоп -
лення Криму. Це 1991  рік, коли ми проголосували про встанов -
лення без’ядерного статусу України. От і 17  березня 2015  року, 
сьогоднішній день , увійде в ук раїнську історію як чорна дата.  
Нам пропонують сьогодні  фактично імплементувати те, 
що  було підписано у Мінську. Якщо ми сьогодні проголосуємо за 
прийняття цих законопроектів, ми уникнемо війни. Так нам кажуть. 
Якби цим законопроектом передбачалась хоча б  одна можливість 
уникнути війни, я голосував би за нього обома руками. На жаль, 
цей проект закону лише посилює, провокує війну, бо ми вияв -
ляємо свою слабкість, коли погоджуємося імплементувати особ -
ливий статус для Донбасу, про вести вибори. Ми розказуємо,  17 що  після того там буде відновлена українська влада. Давайте 
спочатку звільнимо ці території, а потім будемо приймати закони, 
які дадуть можливість провести там чесні вибори  . 
Далі читаю Мінський протокол: до кінця 2015  року про -
ведення конституц ійної реформи із встановленням особливого 
статусу для Донбасу. Крим уже мав особливий статус. Це закін -
чилося анексією Криму. Народна міліція, народна прокуратура, 
особливі права для цих територій… Тобто ті, які сьогодні вби -
вають українських громадян, зав тра будуть владою, а післязавтра 
сидітимуть тут, у Верховній Раді.  
Тому фракція Радикальної партії не буде голосувати за 
ці  закон опроекти. Ми намагаємося проголосувати за ці закон о-
проекти для того, щоб уникнути війни. Насправді, за словами 
Вінстона Черчі лля, ми накликаємо на себе і ганьбу, і війну, якщо 
між ганьбою і війною обираємо ганьбу. Якщо згаданих слів 
Вінстона Черчілля, британського прем’єра, для наших політиків 
недостатньо, можливо, вони почують ці його слова: “Ніколи не 
здавайтесь — ніколи, ніко ли, ніко ли, ніколи, ні у великому, ні 
в   малому, ні у великому, ні в дрібному, ніколи не здавайтеся. 
Ніколи не піддавайтеся силі, ніколи не піддавайтеся очевидно 
переважаючій могутності вашого супротивника”.  
У нас немає іншого шляху, ніж боротися. Слава У країні! 
 . 
 
ГОЛОСИ ІЗ ЗАЛУ. Героям слава!  
 
ГОЛОВУЮЧИЙ. Юлія Володимирівна Тимошенко, “Батьків -
щина”. Будь ласка.  
 
ТИМОШЕНКО  Ю.В., член Ко мітету Верховної Ради України 
з  питань прав людини, національних меншин і міжнаціональних 
відносин (загальнод ержавний багатомандатний виборчий округ, 
політична партія “Всеукраїнське об’єднання “Батьківщина”). 18 Шановні колеги! Я думаю, що, в принципі, мова йде не про прий -
няття закону і не про прийняття постанови. Ці рішення, скоріше за 
все, мають прийматися не на партійній і не на фракційній основі. 
Рішення щодо цих двох документів — проекту постанови і проекту 
закону мусить прийняти для себе кожний громадянин, базуючись 
на абсолютно очевидних сьогодні речах.  
Постанова, проект якої нам запропоновано, насправді буде  
точною координатою по вказаних населених пунктах затверджу -
вати, підкреслюю, де -факто новий кордон між Росі єю і Україною, 
тому що та лінія  з прив’язкою до місцевості, яка визначена, не 
є  лише лінією зіткне ння, якщо на території за нею пануватимуть 
зовсім  інші закони і правила, відмінні від загальних для всієї 
України законів і правил. Це означає, що там будуть обиратися на 
виборах люди, у яких руки в українській крові. У когось є сумніви 
в тому, що на цих виборах на окупованих територіях будуть на 
базі фа льсифікацій обрані саме ті, хто вбивав українців і нівечив 
нашу державу? У когось є сумніви в тому, яких суддів, яких проку -
рорів вони погодять українській владі для призначення?  
Коли ми говоримо про проведення цієї лінії, то мусимо 
також пам’ятати, що дос і не демаркований офіційно державний 
кордон між Україною і Росією, тому що Росія жодного разу не 
дала можливості Україні затвердити шляхом демаркації наш дер -
жавний кордон. А це означає, що в нас не буде іншого затвер -
дженого за координатам и легітимного ко рдону, ніж ця лінія.  
І тепер я запитую: “Що ми зараз вирішуємо?” Ми вирі -
шуємо, відділяти частину України чи не відділяти? Чи готові ми 
заплатити таку ціну за мир, чи не г отові? Це питання не партійне 
і  не фракційне. Це питання кожного. Чи готові ми, дійс но, прий -
няти таке рішення? Сьогодні частина країни готова на таке рі -
шення — встановити мир будь -якою ціною, включаючи віддачу 
території. Але частина людей не готова на це ні за яких обставин. 
І тому приймати кожному з вас це рішення.  19 Наша команда прийнял а рішення про вільне голосування, 
тому що ніхто не може нав’язати зараз прийняття такого рішення 
в якомусь імперативному порядку.  Я особисто голосувати за це 
ні  морально, ні ментально, ні з точки зору своєї внутрішньої віри 
просто не зможу.  
Але в той же час виникає наступне питання: а чи дасть…  
 
ГОЛОВУЮЧИЙ. Дайте завершити, будь ласка. Десять 
секунд.  
 
ТИМОШЕНКО  Ю.В. За десять секунд не завершу. Дайте мені 
20 секунд.  
 
ГОЛОВУЮЧИЙ. Будь ласка, 20 секунд.  
 
ТИМОШЕНКО  Ю.В. Але чи принесе нам мир віддача тери -
торії Донбасу Росії?  Я можу в ам впевнено сказати, що це не 
є  однозначним,  тому що вже почався процес гри. В той час коли 
Україну нахилили на дипломатичному рівні приймати ці закони, 
МЗС Росії заявило, що їх це не влаштовує і вони будуть іти далі.  
 
ГОЛОВУ ЮЧИЙ. Будь ласка, дайте завершити. Ще 10 секунд.  
 
ТИМОШЕНКО  Ю.В. Це означає, що Росія вже добилася 
цього кордону, а далі вони будуть іти  так, як захочуть, і публічно 
про це нас попередили.  
Дорогі мої! Ми  сьогодні приймаємо історичне рішення на 
десятиліття . І коли впаде цей мур між окупованою сьогодні тери -
торію і територією, яка контролюється Україною…  
 
ГОЛОВУЮЧИЙ. Десять секунд. Завершуйте.  
 20 ТИМОШЕНКО  Ю.В. …то нам набагато легше буде повернути 
тимчасово окуповану територію в Україну, ніж затверджену укра їн-
ським національним парламентом територію, яка вже не буде 
українською по суті. І тому треба дуже сильно думати. Це не дасть 
миру, але дасть втрату території.  
 
ГОЛОВУЮЧИЙ. Будь ласка,  Віктор Бондар, “Відродження”.  
Я прошу, шановні народні депутати, вашої  уваги щодо цього 
важливого питання.  
 
БОНДАР  В.В., член Комітету Верховної Ради України з пи -
тань Регламенту та організації роботи Верховної Ради України 
(одномандатний виборчий округ №191, Хмельницька область, 
самовисуванець) . Шановний Володимире Борисови чу! Шановні 
колеги! Дійсно, сьогодні приймається важливе для країни рі -
шення, яке має  велику вагу з точки зору перспективи, як далі 
будуть розвиватися події в Україні.  
На жаль, законопроект, який розглядається, надійшов  до 
парламенту тільки вчора. Реально депутати змогли його прочи -
тати тільки вночі і сьогодні зранку. Тому й відбуваються такі над -
звичайно серйозні дискусії і загострилася в парламенті інформа -
ційна ситуація аж до конфліктів між фракціями, в тому числі 
всередині коаліції.  
Наша група налаштов ана підтримати позицію Президента 
щодо того, щоб забезпечити мир на території України, припинити 
війну і дати людям відповідь, як далі рухатись. Ми голосувати -
мемо за цей законопроект заради того, щоб зупинити подальші 
військові дії. Але в той же час ми на полягаємо, щоб буквально 
днями був внесений урядом у парламент пакет чітко прописаних 
проектів нормативно -правових і законодавчих актів, які дадуть 
відповідь, як далі будуть розвиватися події, як здійснюватимуться 
соціальні виплати, якою буде вза ємодія з ц ими територіями, 
яким    чином будуть забезпечені прозорі демократичні вибори, 21 щоб на цих територіях не прийшли до влади сепаратисти, а була 
можливість всім політичним партіям бути представленими  і щоб 
на виборах відбулося волевиявлення людей реально, а не під ду -
лами автоматів. Також ми вимагаємо, щоб законопроекти надхо -
дили до парламенту заздалегідь згідно з Регламентом. Тоді не 
виникатиме таких дискусій і таких конфліктів, які відбуваються 
сьогодні в цій залі.  
Ми розуміємо, що частина політиків готова з аради рейтингів 
наполягати далі на військових діях, на тому, щоб будь -якою ціною 
боротися за території і продовжувати цю війну. Наша позиція — 
потрібні мирні угоди. Ми не зн аємо, як проходили переговори 
в  Мінську, ми не є їх учасниками, учасником є Презид ент, який 
зсередини знає цей процес. І якщо він вніс цей законопроект, то 
він відповідає за подальший розвиток подій і за те, щоб ця тери -
торія залишилася українською назавжди. А для вирішення цього 
питання треба провести додаткові консультації, прийняти д одат-
кові законодавчі акти. Ми готові підставити плече Президенту, 
щоб, мирно вирішуючи питання, дати цим територіям український 
статус, українську територіальну належність, щоб на цих терито -
ріях діяли українські закони і була українськ а економічна база.  
Наша група буде підтримувати цей законопроект.  
Дякую.  
 
ГОЛОВУЮЧИЙ. Дякую.  
Будь ласка, шановні колеги депутати , займайте свої місця.  
Я запрошую до слова Першого заступника Голови Верховної 
Ради Андрія Парубія. Будь ласка, пане Андрію.  
 
ПАРУБІЙ  А.В. Шановн і колеги! Шановні українці! Сьогодні 
відбувається багато дискусій навколо законопроекту, але дуже 
мала частина їх є предметною. Хочу вам повідомити, що , прий-
нявши цей законопроект, ми не підемо на поступки, навпаки — ми 
заблокуємо багато положень закону, ухваленого минулого року, 22 які викликали сумнів у багатьох українців і в нас, депутатів. По -
правка, яку вніс Президент, має єдину мету: блокувати багато 
дискусійних положень. Ця поправка має такий зміст: ми можемо 
проводити будь -які переговори лишень після того, коли в Донець -
кій і Луганській областях на тих клаптиках, де сьогодні знахо -
дяться окупаційні війська, відбудуться вибори під повним контро -
лем української влади.  
Я наголошую: ми ставимо вимогу, щоб вибори проходили не 
під наглядом якутських танкісті в чи кадирівських снайперів, а під 
наглядом українських правоохоронних органів і української міліції. 
І тому не дивно, що з самого ранку всі офіційні джерела Росій -
ської Федерації буквально волають, що ми не повинні приймати 
цей законопроект, а лідери теро ристичних угруповань верещать 
про те, що мета цього законопроекту — зірвати Мінські угоди.  
Дуже характерна позиція “Опозиційного блоку”, представник 
якого заявив, що, виявляється, внесений законопроект — це не 
компроміс, а змушування однієї із сторін капіт улювати. Яку сто -
рону ви представляєте тут, у парламенті? Друга сторона — це 
путінські окупанти . Ви журитесь про те, що ми зму -
шуємо їх капітулювати, а ми вважаємо так: окупант або буде 
змушений капітулювати, або буде  знищений українською армією.  
І  в нас немає іншої розмови з окупантом.  
Тому хочу зазначити, шановне товариство, що цей законо -
проект передбачає повний контроль України на території, яка на 
сьогодні є окупованою. Ми сьогодні спеціально голосуватимемо 
ще й проект постанови, яким окремі  території Донецької та Луган -
ської областей визнаються окупованими територіями. Наше зав -
дання — підтримати сьогодні необхідність цієї умови.  
Чи зможе вона зупинити широкомасштабний наступ Путіна? 
Ні, не зможе. Якщо він вирішить  — вони підуть у наступ. Ал е 
ця  позиція зможе втримати світове партнерство навколо України. 
Тому я  закликаю вас не слухати ані російську Думу, ані бойовиків, 23 терористів, окупантів, ані “Опозиційний блок”, не боятись, не під -
даватись і проголосувати за Україну. Слава Україні!  
 
ГОЛОВ УЮЧИЙ. Героям слава!   
Шановні колеги народні депутати, прошу вашої уваги! 
Прошу всіх народних депутатів зайняти свої місця перед початком 
процедури голосування з даного питання. Але перед тим хочу 
сказати одну річ, друзі, і просив би вашої уваги.  
Шановні к олеги народні депутати! Ви знаєте, я проводжу 
дуже багато міжнародних зустрічей, на яких уникають називати 
речі своїми іменами щодо російської агресії. Я завжди акцентую 
увагу на тому, що Україна зазнає неприхованої російської війсь -
кової агресії. І це тре ба називати своїми іменами. Не треба нічого 
приховувати. Зараз я хочу використати можливість, щоб теж 
назвати речі своїми іменами.  
Перша позиція. Шановні друзі! Цей проект закону перед -
бачає особливості здійснення місцевого самоврядування на пев -
ний періо д після вільних, демократичних українських місцевих 
виборів на окремих територіях. Жодного окремого статусу, жод -
них інших органів, не визначених у Конституції України, він не 
передбачає.  
І друга позиція. Ми визначаємо території не для державного 
кордону, тому що в нас є єдиний державний кордон, ми будемо 
за нього боротись, і переможемо разом з усім цивілізованим сві -
том. Ми визначаємо території, які ми маємо реінтегрувати до 
нормального життя і вирвати з лап агресора, окупанта і терориста 
мирне населення У країни — громадян незалежної держави.  
Тому я закликаю всіх сьогодні підтримати це рішення, взяти 
на себе відповідальність, оскільки це є наш з вами  обов’язок. Нас 
обирали для того, щоб ми приймали рішення і несли за них відпо -
відальність. Слава Україні!  
 
ГОЛОСИ ІЗ ЗАЛУ. Героям слава!   24 ГОЛОВУЮЧИЙ. Я прошу, ш ановні колеги, ми переходимо 
до   процедури голосування з урахуванням позиції комітету, яку 
висловив Олексій Гончаренко. П рошу голосувати за прийняття 
за   основу та в цілому законопроекту за реєстраційни м номе -
ром 2378. Прошу підтримати.  
“За” — 265 .  
Друзі, слава Україні! Ми виконуємо  все, що потрібно для 
того, щоб проголосити на території  України  мир і повернути 
окупован ий Крим, що є дуже важливим.  
 
——————————— — 
 
Шановні колеги, як ми  домовлялися, нам треба внести до 
порядку денного ще один проект постанови за авторством  п’яти 
фракцій коаліції, який має реєстраційний номер  2396 і називає -
ться “Про визнання окремих районів, міст, селищ і сіл Донецької 
та Луганської областей тимчасово окупованими  територіями”.  
Пропоную цей проект постанови розглядати в такому ж по -
рядку, як і попередній проект  закон у, і в  порядок денний  поста -
вити його третім. Прошу підтримати дану пропозицію. Прошу 
голосувати, шановні колеги: включення  в порядок денний, розгляд 
і прийняття рішення.  
“За” — 293. 
Дякую.  
Рішення прийнято.  
 
——————————— — 
 
Шановні колеги народні депутати, на ваш розгляд вноситься  
проект  Постанови (реєстраційний номер  2374) “Про визначення 
окремих районів, міст, селищ і сіл Донецької та Луганської облас -
тей, в яких запроваджується ос обливий порядок місцевого само -
врядування”.  25 Я думаю, що всі думки з цього приводу вже були оголошені 
з трибуни , і хотів би зараз звернутися до вас  з пропозицією, яка 
лунає із зали: перейти  до голосування даного  проекту постанови 
за основу і в цілому.  
Я ста влю на голосування проект  Постанови (реєстраційний 
номер  2374) “Про визначення окремих районів, міст, селищ і сіл 
Донецької та Луганської областей, в яких запроваджується особ -
ливий порядок  місцевого самоврядування”. Є пропозиція прий -
няти проект постанови  за основу та в цілому. Прошу голосувати. 
Прошу підтримати. Ми обговорили це питання щойно. Прошу 
голосувати за незалежну Україну!  
“За” — 296. 
Рішення прийнято. Дякую, шановні колеги.  
 
——————————— — 
 
На ваш розгляд вноситься  проект Постанови Верховної 
Ради України (реєстраційний номер  2396) “Про визнання окремих 
районів, міст, селищ і сіл Донецької та Луганської областей тим -
часово окупованими територіями”.  
Зачитую текст даного прое кту постанови, підготовленого 
п’ятьма фракціями коаліції.  
“Верховна Рада України постановляє:  
1. Визнати тимчасово окупованими територіями окремі 
райони, міста, селища і села Донецької та Луганської  областей, 
в  яких відповідно до Закону України “Про особл ивий порядок  міс-
цевого самоврядування в окремих районах Донецької та Луган -
ської областей” запроваджується особливий порядок місцевого 
самоврядування, до моменту виведення усіх незаконних збройних 
формувань, їх військової техніки, а  також бойовиків та най манців 
з  території України та відновлення повного контролю України за 
державним кордоном України.  26 2. Ця Постанова набирає чинності з дня, наступного за днем 
її опублікування.  
Голова Верховної Ради України”.  
Чи є, колеги, необхідність обговорювати цей про ект поста -
нови? Він підготовлений п’ятьма фракціями (Шум у залі).  Шановні 
колеги народні депутати, послухайте, пропозиція викладена за 
авторством п’яти фракцій. Ви підписали, Олеже Валерійовичу.  
 
ГОЛОС ІЗ ЗАЛУ. Ні, немає там підпису…  
 
ГОЛОВУЮЧИЙ. Будь лас ка, одна хвилина. Олег Ляшко. 
З місця. Пропозиція до проекту постанови.  
 
ЛЯШКО  О.В. Радикальна партія. Шановний Володимире 
Борисовичу! Ми пропонуємо вилучити з тексту проекту постанови 
посилання на Закон “Про особливий порядок місцевого самовря -
дування в ок ремих районах Доне цької та Луганської областей” і — 
це найголовніше — вказати: виведення з цієї території незакон -
них  військових формувань, а також  російських збройних сил, які 
є  зараз на нашому Донбасі. Давайте не ховати правди, там росій -
ські війська, про це неодноразов о заявляла українська влада. 
То  так треба й писати: виведення з окупованої території Донбасу 
незаконних збройних формувань, російських збройних форму -
вань, складання зброї і перекриття кордону. От тоді лише це буде 
звільнення від окупаці ї. А якщо ви боїтеся назвати, що там є ро -
сійські війська, то тоді не кажіть людям, що ви звільняєте цю 
територію.  
 
ГОЛОВУЮЧИЙ. Дякую. Я думав, що буде конструктивна 
пропозиція.  
Шановні колеги народні депутати, хочу ще раз зазначити, 
що проект постанови №2 396 підготовлений народними депу -
татами і внесений від коаліції. Текст даного проекту постанови 
я вам зачитав.  27 Ставиться на голосування пропозиція напрацьований проект 
постанови прийняти за основу та в цілому, бо він погоджений 
всіма фракціями. Прошу визна чатися голосуванням.  
Як ні?  
 
ГОЛОС   ІЗ  ЗАЛУ. З пропозицією про те, що російські 
війська...  
 
ГОЛОВУЮЧИЙ. Зупиніть голосування.  
Будь ласка, Олег Березюк.  
 
БЕРЕЗЮК  О.Р. Пане Голово! Шановні колеги! Я прошу під -
тримати пропозицію Олега Валерійовича Ляшка щодо  російських 
окупаційних військ, як він її сформулював.  
 
ГОЛОВУЮЧИЙ. Дякую.  
Прошу з пропозицією Олега Ляшка щодо уточнення тексту 
проекту постанови, яку щойно підтримав Олег Березюк, проголо -
сувати за основу та в цілому проект постанови №2396 . Прошу 
підтримати.  
“За” — 280. 
Рішення прийнято.  
 
——————————— — 
 
Шановні колеги народні депутати, на ваш розгляд вноситься 
проект Постанови ( №2379 ) “Про схвалення звернення від імені 
України до Ради Безпеки Організації Об’єднаних Націй та Ради 
Європейського Союзу стосовно розгортання на території України 
міжнародної операції з підтримання миру і безпеки”.  
Доповідач — міністр закордонних справ Павло Клімкін. Будь 
ласка, пане міністр.  
Є пропозиція голосувати. Немає заперечень?  28 Шановні колеги, за пропозицією народних депутатів ставлю 
на голосування проект Постанови (реєстраційний номер  2379) 
“Про схвалення звернення від імен і України до Ради Безпеки 
Організації Об’єднаних Націй та Ради Європейського  Союзу сто -
совно розгортання на території Україн и міжнародної операції 
з  підтримання миру і безпеки”. Є пропозиція проголосувати за 
основу та в цілому. Прошу голосувати. Прошу під тримати.  
Оце к онституційна більшість. Всі хочуть миру.  
“За” — 341. 
Дякую всім, хто підтримав.  
 
————————————  
 
Шановні колеги, проект Закону (реєстраційний номер  2346) 
“Про схваленн я рішення Президента України про допуск підроз -
ділів збройних сил інших держав на територію України у 2015  році 
для участі у багатонаціональних навчаннях”.  
Є пропозиція фракцій коаліції одразу ставити на голосу -
вання даний проект закону. Немає заперечень?  
Ставиться на голосування проект закону №2346 для прий -
няття за основу та в цілому за рішенням комітету. Прошу голосу -
вати. Прошу підтримати.  
“За” — 305. 
Рішення прийнято.  
 
——————————— — 
 
Шановні колеги народні депутати, відповідно до наших 
попередніх рішен ь на ваш розгляд вноситься проект Постанови 
(№2260 ) “Про Звернення Верховної Ради України до Організації 
Об’єднаних Націй, Європейського Парламенту, Парламентської 
Асамблеї Ради Єв ропи, Парламентської Асамблеї ОБСЄ про 29 порушення прав і свобод людини у Автономній Республіці Крим”. 
Автор проекту постанови — народний депутат Фріз.  
Є пропозиція профільного комітету, а також автора голосу -
вати за основу та в цілому даний проект постанов и. Немає запе -
речень?  
 
ГОЛОС ІЗ ЗАЛУ. І в місті Севастополі.  
 
ГОЛОВУЮЧИЙ. Пропонується додати в назві і тексті слова: 
“та місті Севастополі”.  
Проект постанови №2260 прошу голосувати за основу та 
в   цілому з урахуванням щойно озвученого доповнення. Прошу 
підтримати.  
“За” — 302. 
Рішення прийнято.  
Шановні колеги народні депутати, враховуючи те, що сього -
дні ми проводили дуже ретельні консультації у рамках парла -
ментської коаліції щодо порядку денного і порядок денний був 
сформований із тих питань, які вже роз глянуто, я, користуючись 
своїм правом, вношу пропозицію  завершити сьогодні засідання 
і завтра о 10 -й годині розпочати розгляд питань порядку денного.  
ї Ради України оголошую закритим. 
Завтра збираємося о 10 -й годині ранку. Дякую, вельмиш ановні 
колеги народні депутати.  
 30 ЗАЯВИ НАРОДНИХ ДЕПУТАТІВ УКРАЇНИ  
ЩОДО ГОЛОСУВАННЯ  
 
До Голови Верховної Ради України ГРОЙСМАНА  В.Б. звер -
нулися із заявами народні депутати України:  
 
ГОРДЄЄВ  А.А. (одномандатний виборчий округ №183, 
Херсонська область, пар тія “Блок Петра Порошенка”) : “На засі -
данні Верховної Ради України 17  березня  2015  року під час голо -
сування проекту Постанови “Про схвалення звернення від імені 
України до Ради Безпеки Організації Об’єднаних Націй та Ради 
Європейського Союзу стосовно розг ортання на території України 
міжнародної операції з підтримання миру і безпеки” (реєстр. 
№2379  від 16.03.2015  року) системою “Радою” не було враховано 
мій голос “за”.  
У зв’язку з в икладеним прошу врахувати мій голос “за” 
в    результатах голосування  щодо згаданого проекту постанови 
Верховної Ради України”.  
 
ДЕРЕВ’ЯНКО  Ю.Б. (одномандатний виборчий округ №87, 
Івано -Франківська область, політична партія “Воля”) : “Прошу вра -
хувати мій г олос “за” в результатах голосування щодо проекту 
Постанови Верховної Ради України “Про визнання окремих райо -
нів, міст, селищ і сіл Донецької та Луганської областей тимчасово 
окупованими територіями ” (реєстр. №2396 , з поправкою народ -
ного депутата Олега Ляшка)”.  
 
СУСЛОВА  І.М. (загальнодержавний багатомандатний ви -
борчий округ, політична партія “Об’єднання “Самопоміч”): “Прошу 
врахувати мій голос “за” в результатах голосування щодо п роекту 
Постанови Верховної Ради України “Про визнання окремих райо -
нів, міст, селищ і сіл Донецької та Луганської областей тимчасово 31 окупованими територіями ” (реєстр. №2396 , з попр авкою народ -
ного депутата Олега Ляшка)”.  
 
 
До Керівника Апарату Верховної Ради України ЗАЙЧУКА  В.О. 
звернулися із заявами народні депутати України:  
 
БІЛОВОЛ  О.М. (одномандатний виборчий округ №180, 
Харківська область, самовисуванець) : “Прошу вважати, що я не 
голосував за законопроект №2378 ”. 
 
ШИПКО  А.Ф. (одномандатний виборчий округ №35, Дніпро -
петровська область, самовисуванець) : “Прошу вважати, що я не 
голосував за законопроект №2378 ”. 
 
 