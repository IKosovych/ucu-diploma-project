Позачергове засідання  
(Понеділок, )  
 
 
Прийняття Постанови “Про попереднє  схвалення проекту  
 Закону “Про  внесення змін до Конституції України  
 щодо децентралізації влади”  …2 
 
 
Результати поіменної реєстрації  
 
 
Результати поіменного голосування  
 
 
 
 
 
 
 
 
 
 2 ПОЗАЧЕРГОВЕ ЗАСІДАННЯ  
 
Сесійний зал Верховної Ради України  
, 11 година 25 хвилин  
 
Веде засідання Перший заступник Голови Верховної Ради  
України  ПАРУБІЙ А.В.  
 
ГОЛОВУЮЧИЙ. Доброго дня, шановні колеги, шановні жур -
налісти, шановні запрошені! Повідомляю, що наразі консультації 
продовжуються, тому п очаток роботи засідання переноситься на 
12 годину. Хочу вам сказати дуже важливу річ…  (Шум у залі).  
Прошу не коментувати мої слова, а слухати уважно повідомлення.  
Історія подібних конфліктів мала різні розв’язання. Хочу 
сказати, що в залі є різні позиції з приводу Конституції, але ніхто 
не може знати кінцевої правильної істини. Є єдина істина, з якою 
погодяться тут усі: і брати, з якими ми разом стояли на Майдані, 
і брати, з якими стояли на передовій в зоні АТО, що планка відпо -
відальності є достатньо висо кою — не допустити за будь -яких 
умов протистояння між людьми, які пліч -о-пліч змінювали нашу 
країну. Ми не дамо втіхи ні злочинцям з “Опозиційного блоку”, ні 
Путіну бачити тут, у залі, протистояння!  
О 12  годині ми розпочнемо засідання. Кожен матиме можли -
вість висловити свою позицію, проголосувати так, як підказує 
йому його переконання, його совість. Я впевнений, ми всі маємо 
високе відчуття відповідальності перед країною, один перед од -
ним. Пленарне засідання пройде гідно і відповідально, до чого 
я заклик аю своїх побратимів, своїх колег по парламенту.  
Дякую. Слава Україні!  
 
ГОЛОСИ ІЗ ЗАЛУ. Героям слава!  
 3 (Після перерви)  
 
Веде засідання Голова Верховної Ради України  
ГРОЙСМАН В.Б.  
 
ГОЛОВУЮЧИЙ. Доброго дня, шановні колеги, шановні пред -
ставники громад, шанов ні колеги народні депутати, шановні при -
сутні, шановні запрошені! Перед тим, як розпочати наше засідан -
ня, прошу провести реєстрацію. Будь ласка, вставте свої картки 
(У залі скандують: Ганьба!) .  
Увімкніть систему “Рада” для реєстрації народних депутатів.  
У сесійній залі зареєструвалися  320 народних депутатів. 
Позачергове засідання Верховної Ради України оголошується 
відкритим.  
Шановні колеги народні депутати! Протягом відпускного 
періоду між засіданнями відбулась трагічна подія: на 48 -му році 
пішов з житт я наш колега народний депутат України Ігор Єремеєв. 
Він був інтелігентною, розумною, освіченою людиною, який неза-
лежно від політичних поглядів викликав повагу. Ця трагедія є вели -
кою втратою не лише для його сім’ї, дітей, рідних, друзів, близь -
ких, а й дл я українського парламенту. Я прошу всіх колег народних  
депутатів України вшанувати світлу пам’ять Ігоря Єремеєва хвили -
ною мовчання.  
(Хвилина мовчання)  
Дякую.  
Шановні колеги, прошу вашої уваги! Є ситуація, яка потре -
бує нашого обговорення (У залі скандують : Ганьба!) . Колеги, 
звертаюся до тих, які знаходяться в сесійній залі  і поза нею, 
ви  можете висловити свою позиц ію не скандуванням “Ганьба!”, 
а професійно.  
Жодне рішення в житті нашої країни не давалося легко. 
Сьогодні ми стоїмо перед історичним рішенням , яке дозволить 
провести зміни, омріяні багатьма в нашій країні. На балконі 4 сесійної зали знаходяться представники органів місцевого само -
врядування, люди, які кожного дня служать громадам, займаються 
щоденними проблемами кожного громадянина України.  
За 24 роки ми не змогли зробити в Україні систему (владу), 
яка повністю належала б українському народу. За ці роки було 
побудовано централізовану, корумповану країну, в якій людина 
завжди відчувала дискомфорт. Сьогодні ми маємо прийняти 
історичне рішення, потр ібне для подальшого руху європейських 
змін, змін до Конституції в частині децентралізації влади, на під -
тримку яких потрібно 226  голосів. Потім протягом кількох місяців 
будемо вести дискусії щодо впровадження цих змін і прийматиме -
мо рішення, на підтримку якого потрібно 300 голосів.  
Шановні друзі, вперше зміни до Конституції отримали знак 
якості від Венеційської комісії, самої авторитетної структури. 
Проте сьогодні дуже багато неправди покладається на те, щоб 
зупинити процес децентралізації України. Я розум ію, що в цьому 
не зацікавлені олігархи, чиновники. Тому що в нашій країні саме 
навколо чиновників обертається життя. А я, як і мільйони україн -
ців, хотів би, щоб все оберталось навколо інтересів громадян.  
Тут, у цьому залі , є багато людей, які представляют ь органи 
місцевого самоврядування. Хіба ми не для того прийшли в пар -
ламент, щоб передати людям в ладу, не проводити монополізації  
політичного життя лише лідерами політичних партій?  
Шановні друзі! Від нашого рішення залежить, якою буде 
Україна. Важкі рішен ня приймаються непросто. Я про це казав 
вчора в ефірі на телеканалах, про це кажу і зараз. Те, що ми має -
мо сьогодні зробити, назавжди зупинить рабство українського 
народу перед його величністю чиновником. Влада належатиме 
людям !  . Україна буде не залежною, суверенною, єдиною,  
заможною державою!  
Наведу лише одну цифру. На сьогодні структура нашої еко -
номіки, надбання кожного українця, середній/малий бізнес, неза -
лежний клас займають 12 –14 відсотків. Водночас у розвинутих 5 країнах середній/малий бізн ес в структурі економіки має 80  від-
сотків. Можливо, досить обслуговувати олігархів. Потрібно вже 
сьогодні починати обслуговувати людей. Це є нашим завданням.  
Шановні колеги! Децентралізація — це не якесь чудо, яке 
сьогодні відбудеться і завтра можна нічо го не робити. За владу, 
за місцеве самоврядування, за економіку потрібно боротися що-
дня. Децентралізація створить такі умови, в яких кожна громада 
матиме свої фінанси, свої можливості. Людям набридло трястися 
розбитими дорогами, про що ви щодня говорите з  цієї трибуни, 
набридло працювати зранку до світанку і отримувати копійки, на -
бридло, що чиновники, яких призначають з Києва, багато речей 
сьогодні не роблять, набридла корупція, з якою потрібно нещадно 
боротися. Саме децентралізація є системним внеском у наш 
європейський розвиток.  
Тепер хочу сказати декілька слів щодо начебто присутності 
нісенітниці в проекті змін до Конституції, про яку говорять . Ідеться 
про особливості статусу. Шановні друзі, жодного слова про особ -
ливий статус у проекті змін до Конститу ції України немає. Там за -
писано, і  ви можете перевірити кожне моє слово, що особливості 
здійснення місцевого самоврядування в окремих районах Донець -
кої та Луганської областей визначаються окремим законом. Для 
кого є незрозумілим те, що коли Д онбас буде з вільнено, війська 
і сепаратисти будуть відведені, будуть потрібні певні особливості 
для відбудови Донбасу. Я переконаний, що це всі розуміють. Ми 
не маємо права піддаватися неправдивим аргументам, зупиняти 
децентралізацію. За кожну реформу потрібно боротис я! Потрібно 
боротися за вільну, незалежну, унітарну Україну, за право тер ито-
ріальних громад на самовря дування, на повноцінну владу. Я вва-
жаю, що це буде одним із найважливіших рішень нашого 
парламенту.  
Слава Україні!  
 
ГОЛОСИ ІЗ ЗАЛУ. Героям слава!  6 ГОЛО ВУЮЧИЙ. Шановні колеги народні депутати! Розпочи -
наємо розгляд питання порядку денного.  
Вашій увазі пропонується розгляд проекту Закону “Про 
внесення змін до Конституції  України щодо децентралізації влади” 
(№2217а ). Згідно зі статтею  159 Основного Закону України зако -
нопроект про внесення змін до Конституції України розглядається 
Верховною Радою України за наявності висновку Конституційного 
Суду України щодо відповідності законопрое кту вимогам ста -
тей 157 і 158 Конституції України.  
Відповідно до висновку Конституційного Суду від 30  липня 
2015  року, який вам був розданий, положення законопроекту 
№2217а визнано такими, що відповідають вимогам статей  157 
і 158 Конституції України.  
Перед тим, як відповідно до Регламенту запро сити до сло -
ва  представника Президента у Верховній Раді Степана Івановича 
Кубіва, хочу, шановні колеги, звернутися до вас. Ми маємо різні 
політичні погляди на реформи, але я хотів би, щоб ми тримали 
себе в руках, п оказали всій країні справжній парламентаризм, 
не принижували поваги до народних депутатів, яких обрали люди, 
не демонстрували тут, у цьому залі, неповагу до українського на -
роду. За кожну реформу треба боротися. Я переконаний, що за 
цю реформу нам ніколи н е буде соромно. Це справжня європей -
ська реформа!  
Запрошую до слова представника Президента України 
у Верховній Раді народного депутата України Степана Івановича 
Кубіва (Шум у залі).  
Будь ласка, Степане Івановичу, виступайте з місця.  
 
КУБІВ  С.І., предст авник Президента України у Верховній Раді 
України (загальнодержавний багатомандатний виборчий округ, 
партія “Блок Петра Порошенка”). Шановний український народе! 
Шановний пане Голово! Шановні колеги народні депутати! 
Сьогодні українське суспільство вимагає  якісних та ефективних 7 змін до Основного Закону України, які мають сприяти досягненню 
визначеної у чин ній Конституції мети, пов’язаної  з прагненням 
розвивати, зміцнювати демократичну європейську соціальну та 
правову державу. Конституційна реформа є найважл ивішою ре -
формою за все існування нашої держави.  
З метою реалізації положень вашій увазі пропону -
ється  проект Закону “Про внесення змін до Конституції щодо де -
централізації влади” (№2217а) від 15  липня 2015  року, схвалений 
26 червня 2015  року Конституційно ю комісією та внесений Пре -
зидентом України до Верховної Ради України як невідкладний. 
Верховна Рада 16  липня 2015  року своєю постановою включила 
до  порядку денного другої сесії да ний законопроект і направила 
до Конституційного Суду України для одержання висновку щодо 
його відповідності вимогам статей  157 і 158 Конституції України. 
Конституційний Суд у своєму висновку визнав вказаний зако -
нопроект таким, що відповідає зазначеним вимогам Конституції 
України. Найважливішими положеннями законопроекту є:  
Перше . Центральні органи влади передають повноваження 
на рівень громади. Громада є первинною та водночас головною 
одиницею в системі адміністративно -територіального устрою 
країни.  
Друге. Інститут голів державних адміністрацій ліквідовується. 
Передбачається утв орення виконавчих органів місцевого само -
врядування, які ефективніше представлятимуть, реалізовувати -
муть спільні інтереси територіальних громад району та області.  
Третє. Для нагляду за додержанням Конституції та зако -
нів  України органами місцевого самов рядування пропонується 
в районах і областях ввести інститут префектів. Вони не розпоря -
джатимуться бюджетними потоками та фінансовими ресурсами 
місцевого рівня, а здійснюватимуть переважно наглядові функції.  
Стосовно окупованого Донбасу. Проектом лише прип уска-
ється, що особливості здійснення місцевого самоврядування 
в  окремих адміністративно -територіальних одиницях Донецької та 
Луганської областей визначатимуться окремим законом.  8 Разом з тим, чи потрібно голосувати за конституційні зміни 
щодо децентраліз ації? Суперечки навколо проекту змін до Кон-
ституції все більше нагадують діалог між глухим і німим. Реформу 
децентралізації одні бачать, як спробу приховати змову з Путіним 
щодо особливого статусу Донбасу, я к зраду інтересів України на 
користь зовнішніх а гентів -контролерів, як спробу протягти зміни 
до  Конституції під час фактично воєнного стану та ще й без ре -
ферендуму, інші кажуть, що реформа дасть поштовх до розвитку 
всіх куточків України, але Путін буде дуже незадоволений в  разі її 
впровадження. Давайт е розберемо та спростуємо міфи, які сього -
дні обговорюються щодо прийняття рішення.  
Чи отримують “ДНР” та “ЛНР” особливий статус. У проек -
ті  змін ніяких особливих статусів для “ДНР” та “ЛНР” немає. Там 
записано: “Особливості здійснення місцевого самовряд ування 
в окремих районах Донецької та Луганської областей визначають -
ся окремим законом”. Це пункт  18 розділу  ХV “Перехідні поло -
ження”. Відповідно до запропонованих змін особливий статус ма -
тиме лише місто Київ як столиця України (пункт  16 частини пер -
шої статті  92). Особливості місцевого самоврядування не дадуть 
шансу наділити окремі райони Донбасу надмірними повноважен -
нями, тому що самоврядування може діяти лише в рамках Консти -
туції і законів України.  
Які саме особливості місцевого самоврядування в схі дних 
районах? Насамперед — гарантія контролю з боку представників 
держави за дотриманням Конституції і законів України (Шум 
у  залі). Це норма здорового глузду, яка дозволить державі 
ефективно…  
 
ГОЛОВУЮЧИЙ. Дякую, Степане Івановичу.  
Для співдоповіді слово  надається голові профільного комі -
тету Руслану Князевичу.  
Колеги, сьогодні всі виступи будуть з місця.  
Будь ласка, Руслане Петровичу.   9 КНЯЗЕВИЧ  Р.П., голова Ко мітету Верховної Ради України 
з  питань правової політики та правосуддя  (загальнодержавний 
багат омандатний виборчий округ, партія “Блок Петра Порошен -
ка”). Дякую. Шановний пане Голово! Шановні колеги! Я лише на -
гадаю про те, що постановою Верховної Ради України від 16  лип-
ня 2015  року №622 одночасно було включено до порядку денного 
сесії законопроект  №2217а про внесення змін до Конституції, 
внесений Президентом як невідкладний, і направлено до Консти -
туційного Суду України для одержання висновку щодо його відпо -
відності вимогам статей 157 і 158 Конституції України.  
Оскільки парламент визнач ив такого роду законопроект 
для розгляду в Конституційному Суді як невідкладний Конституцій -
ний Суд 30  липня ухвалив відповідне рішення і надав висновок на 
відповідність зазначеного проекту змін до Конституції вимогам 
статей  157 та 158 Конституції України. Після тог о, як згаданий ви -
сновок Конституційного Суду надійшов до парламенту, за дору -
ченням Голови Верховної Ради він був переданий для невідклад -
ного розгляду до Комітету з питань правової політики та право -
суддя, до предмету відання якого належить дане питання.  
Наш комітет 26  серпня на своєму засіданні розглянув зазна -
чений висновок Конституційного Суду та констатував (хочу одразу 
сказати, що відповідно до Закону “Про Регламент Верховної Ради 
України” комітет уповноважений давати правову оцінку виключно 
висновку  Конституційного Суду, а не самому законопроекту, 
оскільки під час підготовки зазначеного законопроекту до розгля -
ду для можливого включення до порядку денного сесії комітет вже 
давав конкретний висновок щодо його відповідності вимогам 
відповідних статей) таке: 
Конституційний Суд України дійшов висновку, що законо -
проект відповідає вимогам част ини першої статті  157 Конституції 
України, оскільки запропоновані ним зміни не передбачають ска -
сування чи обмеження прав і свобод людини, громадянина та не 
спрямован і на ліквідацію незалежності чи порушення територіаль -
ної цілісності. На момент надання висновку Конституційного Суду 10 України в Україні не введено воєнного або надзвичайного стану. 
Тому в цій частині цей законопроект є таким, що не суперечить 
частині другі й статті 157 Конституції України.  
Відповідно до частини першої статті  158 Конституції України 
Конституційний Суд встановив, що Верховна Рада України вось -
мого скликання протягом року законопроект не розглядала та 
протягом строку своїх повноважень не змінюв ала положень ста -
тей Конституції України, до яких пропонується внести зміни. Тому 
в цій частині він відповідає вимогам Конституції України.  
Отже, згідно з висновком Конституційного Суду України від 
30 липня 2015  року проект Закону “Про внесення змін до Кон сти-
туції України щодо децентралізації влади”, яким пропонується 
внести зміни до: пунктів  29, 30 частини першої статті  85, пункту  16 
частини першої статті  92, частини першої статті  106, статей  118, 
119, пункту  5 статті  121, статей 132, 133, 140, 141, 142, 143, 144, 
частини першої статті  150, назви розділу  IX, а також до розділу  XV 
“Перехідні положе ння”, відповідає вимогам статей  157, 158 Кон -
ституції України.  
Згідно з частиною п’ятою статті  49 Регламенту Верховної 
Ради Верховна Рада може розглянути питання і прийняти рішення 
про попереднє схвалення зак онопроекту відповідно до статті  155 
Конституції України за умови, що такий законопроект за виснов -
ком Конституційного  Суду відповідає вимогам статей  157, 158 
Конституції України і щодо його  положень Конституцій ний Суд 
не висловив жодних застережень.  
Враховуючи викладене, а також положення статті  149 
Регламенту, комітет рекомендує Верховній Раді прийняти поданий 
Президентом України як невідкладний проект Закону “Про вне -
сення змін до Конституції щодо децентраліза ції влади” (№2217а) 
від .  
Дякую за увагу.  
 
ГОЛОВУЮЧИЙ. Дякую.  11 Шановні колеги, передбачаються виступи від фракцій 
(Шум  у залі) . 
До слова від фракції Радикальної партії запрошується 
народний депутат України пан Шухевич. Будь ласка.  
 
ШУХЕВИЧ  Ю.-Б.Р., заступник голови Комітету Верховної Ради 
України у справах ветеранів, учасників бойових дій, учасників 
антитерористичної операції та людей з інвалідністю (загальнодер -
жавний багатомандатний виборчий округ, Радикальна партія Олега 
Ляшка) . Шановний  пане Голово! Шановні народні депутати! Нас 
сьогодні ставлять перед вибором: децентралізація чи посилення 
авторитаризму в Україні. Я не буду дуже наголошувати на так 
званій децентралізації, ви це бачите очевидно. Панове, нам сьо -
годні кажуть про унітарну д ержаву,  українську мову як державну, 
і водночас вимагають імплементувати Мінські угоди в нашу Кон -
ституцію. Що це?  
Перше. Ми не можемо їх імплементовувати в Конституцію, 
бо зміни до Конституції в умовах війни (ми воюємо з Росією) не 
можна вносити.  
Друге. Нам тут кажуть, що немає особливого статусу 
Донбасу. Але ж є особливості здійснення місцевого самовряду -
вання на тій території. Це російською: “что в лоб, что по лбу”.  
У них є своя міліція, суди, прокуратура, оподаткування, вони ви -
значають свою мову, мают ь право на особливі економічні взаєми -
ни з сусідніми районами Російської Федерації. То, може вони по -
сольства завтра відкри ють? Це не децентралізація, не особливий 
порядок самоврядування, а зрада українських національних 
інтересів.  
І ще хочу сказати. Нам кивають на Європу, кажуть, що 
Європа нам допомагає, за нас старається. А вона, вибачте, так 
само, як у 1939 році Чехословаччину, продає і здає нас. Їхнє дик -
тування щодо того, яка в нас має бути Конституція, та ще й за -
хоплення таким приниженням є принижен ням гідності української 12 нації. Хочеш — не хочеш, а процитуєш Леніна, який у 1903  році 
в статті пам’яті барона Гайдена сказав, що раб, який не усвідом -
лює свого рабського стану — це просто раб, раб, який усві -
домлює свій рабський стан і…  
 
ГОЛОВУЮЧИЙ. Дякую . 
Запрошую до слова Олега Березюка, фракція “Самопоміч”. 
Будь ласка, з місця.  
 
ГОЛОСИ ІЗ ЗАЛУ. З трибуни.  
 
ГОЛОВУЮЧИЙ. З місця (Шум у залі) . Головуючий вам надає 
слово з місця. Не зривайте, будь ласка, засідання. Я прошу зай -
няти свої місця.  
Олегу Романов ичу, будь ласка, з місця.  
Увімкніть мікрофон Олега Березюка (Шум у залі).  
Олегу Романовичу, займіть своє місце (Шум в залі) . 
Добре, пропустіть його до трибуни. Будь ласка, три хвилини.  
 
БЕРЕЗЮК  О.Р., член Ко мітету Верховної Ради України 
з питань державног о будівництва, регіональної політики та місце -
вого самоврядування (загальнодержавний багатомандатний ви -
борчий округ, політична партія “Об’єднання “Самопоміч”). Такого 
ґвалтування Конституції України ще не було в цьому залі. Мир  
і тільки мир з сильним держ авним управлінням, з сильною еконо -
мікою, з сильною волею народу! В жодному разі зради націо -
нальних інтересів та Конституції!  
“Мінськ –1” і “Мінськ –2” мали б бути інструментами миру, 
а  стали інструментами смерті. Подивіться на кардіограму цієї 
смерті (на табло графік кількості загиблих бі йців). Вбивства до 
і вбивства після, вбивства до і вбивства після. Так тренують собак 
Павлова, але так не мають тр енувати український парламент 
і український народ!  13 Сила управління державою, сила управління селами і міста -
ми є силою держави. І тому(!) введення префектів, які знуща -
тимуться над самоуправлінням, є знищенням Української держави 
 .  
Шановні колеги, ви, вірніше, багато із вас, зневажають 
пророка України, Шевченка, і називають його вірші віршиками. 
Нині в  пошані французи — Жан-Жак Руссо. Друзі, узурпатори 
вибирають часи смути, щоб, користуючись панікою в суспільстві, 
провести руйнівні закони, які народ ніколи не прийняв би у спо -
кійному стані. Вибір моменту для зміни Конституції є однією із 
найяскравіших о знак, за якою можна відрізнити роботу законо -
давця від роботи тирана. Жан -Жак Руссо — законодавець кон -
ституційного процесу у світі.  
Закінчити свій виступ хочу словами нашого пророка: 
“Доборолась Україна до самого краю ”. Наше завдання — зберегти 
і розвинут и нашу країну.  
Слава Україні!  
 
ГОЛОСИ ІЗ ЗАЛУ. Героям слава!  
 
ГОЛОВУЮЧИЙ. Героям слава!  
Я прошу надати одну хвилину народному депутату Шухевичу 
для завершення свого виступу. Будь ласка.  
 
ШУХЕВИЧ  Ю.-Б.Р. Скажу коротко. Дивлячись на те, як 
Європа, ґвалтуючи,  змушує український народ прийняти нову 
Конституцію, оці зміни до неї, особливо щодо Донбасу, в догоду 
Путіну, а ми захоплюємося тим, що Європа нам допомагає, хо -
тілося б процитувати Леніна, який у 1903  році в статті пам’яті 
барона Гайдена написав (цитуват иму мовою оригіналу): “Раб, не 
осознающий своего рабства — просто раб. Раб, осознающий 
свое рабское состояние и борющийся с ним — это революцио -
нер. Раб, осознающий свое рабское состояние и восхищающийся 
благостью своего господина — холоп  и хам”  . 14 ГОЛОВУЮЧИЙ. Юрій Анатолійович Бойко, фракція “Опози -
ційний блок”. Будь ласка. Потім — Юлія Володимирівна Тимо -
шенко, фракція “Батьківщина”.  
 
БОЙКО  Ю.А., член Комітету Верховної Ради України у спра -
вах ветеранів, учасників бойових дій, учасників антитерор истичної 
операції та людей з інвалідністю (загальнодержавний багатоман -
датний виборчий округ, політична партія “Опозиційний блок”) . 
Шановний головуючий! Шановні народні депутати! Наша фракція 
підтримуватиме внесений законопроект, тому що вважає, що його 
норми відкривають шлях для мирного врегулювання ситуації на 
Донбасі. А це те, чого чекає від нас весь народ України. Чекаємо, 
що наступним кроком буде прийняття тих законів, які відображені 
в Мінських угодах і які законодавчо закріплять шлях України до 
дипло матичного вирішення військового конфлікту. Ми будемо 
голосувати за мир у країні і її розвиток.  
Дякую за увагу (Шум у залі) . 
 
ГОЛОВУЮЧИЙ. Юлія Володимирівна Тимошенко. Будь 
ласка.  
 
ТИМОШЕНКО  Ю.В., член Ко мітету Верховної Ради України 
з  питань прав людини, національних меншин і міжнаціональних 
відносин (загальнодержавний багатомандатний виборчий округ, 
політична партія “Всеукраїнське об’єднання “Батьківщина”).  
Фрак ція “Батьківщина ”. Шановні друзі! Сьогодні хочуть розпочати 
процес змін до Конституції. Україна  дійсно має прекрасні взірці 
своєї роботи над такими документами: підписання Конституції 
Пилипа Орлика, опрацювання документів, прийнят их у перші роки 
незалежності України, прийняття Конституції  України. Ми маємо 
прекрасні традиції. Але те, що сь огодні ми бачимо в цьому залі 
і суспільстві, не об’єднує нас у конституційному процесі, натхненні 
і вірі у свою країну, в правильних і позитивних змінах. Конституція, 15 яка має прийматися в повному консенсусі вс ієї нації і еліт, прий -
мається в  повному розбраті (Оплеск и).  
Розбрат у Верховній Раді: люди, які стояли на Майдані, 
кричать в очі один одному “ганьба ”, моральні аторитети нації 
напередодні сьогоднішнього засідання говорять про те, що це є 
зрадою України. Розбрат і в Конституційному Суді: ті  судді, які на-
давали  диктаторські повнов аження Януковичу, підтримали ці зміни , 
а ті, які є совістю Конституційного Суду, написали окрему думку, 
яку нам сьогодні не роздали навіть у залі. На таких розбратах не 
будуються реформи, не відбу вається становлення, розвитку 
і розквіту  держави.  
Нам кажуть, що це є дорога до миру. Ми всі хочемо миру 
більше, ніж збереження свого власного життя. Та, чи є це доро -
гою до миру? Після прийняття в цьому залі закону про особливий 
статус Донецької та Луганської областей, прийняття якого не під -
тримала фракція “Батьківщина”, — “Іловайський котел”, знищення 
кращих людей України, нашої еліти. “Мінськ –2” — Дебальцеве. 
Нам казали: направите проект змін до Конституції в Конституцій -
ний Суд, отримаєте очікуваний і омріяний мир. Але після того, як 
ми це з робили, Міністерство оборони України і ОБСЄ заявляють 
про найагресивні ші дії відтоді, коли почалася війна. Якщо ми 
делеговані нацією захищати країну, мусимо визнати, що це, на 
жаль, не є дорогою до миру, до децентралізації. Це діаметрально 
інший процес, як ий вводить нас в оману, примушує втрачати 
території.  
У когось є сумніви щодо домовленостей з Росією в геополі -
тичних кулуарах про прийняття цих змін до Конституції? Немає. 
Але подивіться, як публічно Росія заявляє про незгоду щодо цього 
прийняття, знаючи, що нас дотиснуть це зробити. Це означає, що 
нас захоплюють шматками, наше тіло рвуть на шматки. Путіну не 
потрібен Донбас, йому потрібна війна в Україні, дестабілізація  
в нашій країні.  16 Нам кажуть, що після нашого неголосування ЄС і Сполучені 
Штати якось не  так на нас дивитимуться. Нехай вони рахують 
у  своїх нейтральних водах російські підводні човни, а також 
безпілотні літаки та винищувачі. Нехай захищають себе разом 
з Україною.  
Тому сьогодні наше завдання — голосувати проти, з тим 
щоб спрямувати мирні пер еговори на правильний шлях, який веде 
до миру, а не до ілюзії миру. Ми як державні люди мусимо йти не 
шляхом кон’юнктури, а шляхом збереження національних інтере -
сів в Україні, встановлення миру, припинення війни. Я переконана, 
що фракція “Батьківщина ”, проголосувавши сьогодні проти, вчи -
нить правильно, розпочавши тим самим новий, праведний, ефек -
тивний, чесний процес переговорів щодо змін до Конституції, 
який приведе до миру.  
Слава Україні!  
 
ГОЛОВУЮЧИЙ. Віктор Бондар, група “Партія “Відродження”. 
Будь ла ска, три хвилини.  
 
БОНДАР  В.В., член Комітету Верховної Ради України з питан ь 
Регламенту та організації роботи Верховної Ради України (одно -
мандатний виборчий округ №191, Хмельницька область, само -
висуванець). Шановний Володимире Борисовичу! Шановні колеги ! 
Безумовно, в Україні сьогодні немає людини, яка не мріє про мир. 
Група “Партія “Відродження ” підтримує цю тезу, про що говори ть 
з самого початку. Багато ведеться розмов щодо децентраліза -
ції.  Рік ми говоримо про входження в цей процес. Неодноразово 
з цієї трибуни я, інші народні депутати з групи “Партія “Відрод -
ження”, в областях представники нашої партії виступали щодо 
впровадження децентралізації, передачі на місця реальних повно -
важень, реальної влади, реальних бюджетів. Ми говори мо про те, 
що процес децентралізації потрібно розпочинати. Але в  нас є 
зауваження щодо форми децентралізації. Ми хочемо, щоб ці зміни 17 реально передали повноваження на місця, створили баланс вла -
ди. Префекти не повинні бути наділені царськими повноваження -
ми — робиш, що хочеш, нікому не підзвітний, нікому не підлеглий. 
Тому ми будемо уважно вивчати ці зміни в процесі децентралізації 
(У залі скандують: “Ганьба! ”). Не можна з кондачка, дуже швидко, 
в угоду сьогоднішнім політичним  амбіціям приймати невиважені 
і необґрунтовані рішен ня. 
Тому на засіданні групи ми прийняли рішення про запро -
вадження вільного голосування всередині фракції. Тобто кожен 
сам має визначатися щодо долі країни, за якою Конституцією ця 
країна житиме, як формуватиму ться відносини місцевої влади 
з місцевими гром адами, Президентом України, Верховною Радою. 
Ми є партією, яка завжди виступає за те, щоб на місцях було 
максимум повноважень. Ми це ще раз підтверджуємо і говоримо 
про те, що впроваджувати децентралізацію треба, але добре по -
думавши. Це перше.  
Друге. Чом у в змінах щод о децентралізації прописано, 
що  це впроваджуватиметься через два роки? Децентралізація 
потрібна сьогодні, немає часу відкладати передачу повноважень 
на два роки. Про це говориться і нічого не робиться. Ми вима -
гаємо, щоб представників нашої групи залучили до процесу удо -
сконалення проекту змін до Конституції з тим, щоб відбувався 
реальний процес передачі повноважень на місця, щоб місцеве 
самоврядування реально отримало максимум фінансів і право на 
самовизначення своїх реальних можливостей. Ли ше в такому разі 
ми готові голосувати. Просимо підтримати нашу позицію.  
Дякую.  
 
ГОЛОВУЮЧИЙ. Дякую (У залі скандують: “Ганьба! ”). 
Від депутатської групи “Воля народу ” є бажаючі виступити?  
Андрій Леонідович Деркач. Будь ласка, з місця.  
Колеги, дайте людям в исловитися . Коли виступали пред -
ставники вашої фракції, хтось кричав  “ганьба ”? 18 ДЕРКАЧ  А.Л., член Комітету Верховної Ради України з питань 
бюджету (одномандатний виборчий округ №159, Сумська об -
ласть, самовисуванець) . Уважаемые коллеги! Уважаемый Вла -
димир Борисович! Прежде всего я хотел бы выразить вам , Влади -
мир Борисович,  свое возмущение относительно непосредственно 
вашего  отсутствия на похоронах нашего коллеги по фракции 
Игоря Еремеева. Хочу поблагодарить руководителей фракций: 
Радикальной партии, “Блок Юлии Тимошенко”, “Блок Петра Поро -
шенко” за то, что  отправили народных  депутатов , представителей 
фракций,  проводить в последний  путь нашего коллегу. Впервые 
в истории Украины спикер Верховной Рады отсутствовал на по -
хоронах народного депутата. Я не знаю, к акие у вас были дела, 
объясните нашей группе.  
Относительно децентрализации и шумного пиара вокруг 
нее. То, что предлагается, по сути, ничего общего с децентрали -
зацией не имеет. Остаются руководители экологической инспек -
ции, правоохранительных органов, в водится должность префекта, 
который будет исполнять функции смотрящего. Но при всем при 
этом, это лучше, чем та система, которая существует сегодня 
(У залі скандують: “Ганьба! ”). 
Кроме всего прочего, хотели бы обратить внимание на те 
процессы, которые прои сходят в областных советах по так назы -
ваемому укрупнению громад. Это можна назвать безденежьем — 
к одному нулевому бюджету плюсуется второй нулевой бюджет. 
И  мы пытаемся дальше организовывать процесс проведения 
реформ в стране?!  
В этот раз мы поддержим проект внесения изменений в  Кон-
ституцию. Но хотели бы обратить внимание, что вы как спикер 
парламента заняли позицию спикера коалиции, собираете на 
заседание исключительно руководителей коалиции, деятельность 
которых мы видим воочию в действиях, происходя щих сзади вас.  
Спасибо за внимание.  
 
ГОЛОВУЮЧИЙ. Дякую.  19 Від фракції “Народний фронт” виступає голова  фракції 
Максим Юрійович Бурбак. Будь ласка.  
 
БУРБАК  М.Ю., перший заступник голови Комітету Верховної 
Ради України у справах ветеранів, учасників бойових  дій, учасни -
ків антитерористичної операції та людей з інвалідністю (одно -
мандатний виборчий округ №204, Чернівецька область, політична 
партія “Народний фронт”).  Доброго дня, шановні колеги! Ми 
бачимо, яка спекотна дискусія ведеться в залі. Проте хотів би 
звернутися до своїх колег по коаліції. Коли ми підписували Коалі -
ційну угоду, там було прописано, що головною реформою є де -
централізація влади (У залі скандують: “Ганьба! ”). Тому позиція 
фракції “Народн ий фронт ”: підтримати даний проект змін у пер -
шому чи танні, відповідно до норм якого розпочинається процес 
децентралізації. Ми бачимо, що бюджетна децентралізація вже 
працює — під час виконання місцевих бюджетів понад 40  відсот -
ків. Тому треба впроваджувати й адміністративну децентралізацію.  
Для прийняття пр оекту змін у першому читанні потрібно  
226 голосів, для прийняття змін до Конституції у цілому — 300. 
А  300 голосів у цьому залі буде після того, як ми приймемо не -
обхідні законопроекти щодо префектів, місцевих органів виконав -
чої влади та нову редакцію За кону України “Про місцеве само -
врядування в Україні”, які підтверджуватимуть цю децентраліза -
цію. Це перше.  
Друге. Чому ми підтримуємо проект цих змін? А тому, що це 
дасть можливість нашим західним партнерам тиснути на Росію, 
щоб вона виконала три базові в имоги Мінських угод: припинення 
вогню; відведення всіх збройних сил Російської Федерації з тери -
торії України; відновлення кордону з Україною. Лише після цього 
Мінські угоди запрацюють. Ми за мир на Донбасі!  
Слава Україні!  
 
ГОЛОВУЮЧИЙ. Дякую.  20 Запрошую до слова голову фракції “Блок Петра Порошенка ” 
Юрія Віталійовича Луценка. Будь ласка.  
 
ЛУЦЕНКО  Ю.В., член Ко мітету Верховної Ради України 
з  питань законодавчого забезпечення правоохоронної діяльності 
(загальнодержавний багатомандатний виборчий округ, партія 
“Блок Петра Порошенка”).  Шановний пане Голово! Шановні на -
родні депутати! Оксана Забужко колись мудро сказала: “Багато 
членів нашого суспільства все ще хворі на спинно -мозковий біль -
шовизм ”. Бажання заглушити чужу точку зору, бажання не дати 
висловитися є проявом такого “більшовизму ”, прикритого патріо -
тичним “хакі”.  
По суті децентралізація є головною вимогою Майдану. Усі 
ми там стояли не за зміну Президента, Верховної Ради, а за зміну 
системи влади, за передачу повноважень, коштів, права обирати 
місцевим громадам своїх керівників.  
Сьогодні наша фракція голосуватиме за, бо це, нарешті, 
скасовує Українську Радянську Соціалістичну Республіку, коли 
один “вождь” з Києва призначав керівників і розподіляв кошти між 
областями. Ми маємо поховати труп УРСР, незважаю чи на ґвалт 
нерозумних колег, які стоять у мене за спиною, що захищають 
його.  
Кажуть, префекти — це диктатура. Ні, колеги. Децентралі -
зація без префектів — це сепаратизм. Тому префекти слідкува -
тимуть за законністю рішень місцевих рад, добиватимуться того , 
щоб такі рішення відповідали українським національним інтересам 
і Конституції. Не Президент розпускатиме місцеві ради, а Кон -
ституційний Суд і Верховна Рада за поданням префекта мають 
право це робити. Така процедура є набагато демократичнішою, 
ніж та, як а наразі існує.  
Тих, хто говорить про зраду Конституції, кличуть на її захист, 
прошу взяти текст Конституції, відкрити статтю  94. Сьогоднішня 
Конституція  дозволяє простою більшістю в 226  голосів встанов -
лювати спеціальний статус для всіх міст України. Тод і з чим ми 21 боремося, що захищаємо? Можливість зробити всю Україну се -
паратистською, роздрібнити її на князівства? Проти яких линів 
ви  боретесь, колеги? Захищати ці положення чинної Конституції, 
означає захищати дорогу “параду суверенітетів”, яко ю, на жаль , 
рухається Запоріжжя. Такі процеси треба припинити, скасувати 
таку норму, проголосувавши сьогодні  за проект змін до Консти -
туції (Шум у залі) .  
Кажуть, не можна голосувати за Конституцію під час війни. 
Це кажуть ті, хто не вміє читати і думати. У запропон ованому 
документі чітко записано: зміни до Конституції набудуть чинності 
через два роки. Це означає, що сьогодні ми готуємо нову країну, 
яка житиме за  новими правилами, встановленими Майданом.  
Коли в нас почалася війна, я в коментарях на телебаченні 
казав,  що маємо дуже схожу ситуацію, в якій колись опинилася 
Хорватія. Хорватська Республіка стояла голіруч, як і наші герої, 
проти озброєної до зубів югославської армії. Вона змушена була 
піти на особливий статус Сербської країни, голосуючи за особ -
ливий статус  цього сепаратиського анклаву 20 разів. І все це для 
того, щоб встало сонце, і одного дня переможна армія звільнила 
всю країну. Це сонце зійде й для нас, якщо ми будемо не 
хуторянами.  
Ті, хто закликає сьогодні не підтримувати Мінських угод, має 
відповісти на просте запитання: ми можемо самостійно вистояти 
проти Москви? Ні. Хтось знає кращих союзників, ніж США і ЄС? 
Ні. Тому треба підтримувати міжнародну антипутінську коаліцію, 
голосуючи за зміну системи влади і збереження світового фронту 
захисту України. І  ми це зробимо, незважаючи на лаяння і дурість 
тих, хто на місцевих виборах хоче взяти 10 зайвих посад міських 
голів, “просравши ” країну. Цього не буде! Парламент має розумну 
більшість. Голосуємо за!  
Слава Україні  .  
 
ГОЛОСИ ІЗ ЗАЛУ. Героям слава!  22 ГОЛОВУЮЧИЙ. Шановні колеги народні депутати! Ми ви -
слухали виступи від фракцій українського парламенту, почули 
абсолютно чітку позицію кожної із них. Гадаю, всі мають бути 
в рівних умовах.  
Колеги, складається враження, що проект змін до Конститу -
ції, запр опонованих Президентом, щодо яких отримали схвалення 
фахівців конституційного права, позитивний висновок Венеціан -
ської комісії, найавторитетнішого органу Ради Європи, — це один 
документ. А деякі промовці у своїх виступах з цієї трибуни казали 
про зовсім і нший документ, про те, що це не децентралізація, що 
це якийсь особливий статус. Не знаю хто і про що казав, але 
я попередні вісім років свого життя був Вінницьким міським голо -
вою. Я є представником місцевого самоврядування у своєму серці 
і у своєму розумі . Я знаю, що таке децентралізація  і що таке 
центральна влада за всіх президентів, прем’єрів, міністрів, які 
хотіли панувати на нашій українській землі. Я переконаний в тому, 
що настав той час, коли повноцінна влада місцевого самовряду -
вання повністю належа тиме органам місцевого самоврядування. 
Коли кожна громада матиме свої податки, свої повноваження, 
будуть ліквідовані різні і нспекції, які є паразитами на т лі україн -
ського суспільства і економіки. Це і є основою децентралізації.  
Проект змін до Конституції,  який ми зараз розглядаємо 
в  першому читанні, і є саме тим фундаментом, на якому буде 
побудовано справжню європейську, унітарну, суверенну країну . 
Я  ніколи в житті не дозволив би собі проголосувати за якийсь 
особливий статус будь -кого. Усе, що ми зараз п очули щодо ста -
тусу, інших питань, які є надзвичайно важливими, на жаль, не 
відповідає дійсності.  
Я хочу ще раз сказати, що за кожну реформу, за кожне 
право людини треба боротися. Я переконаний, що ми поборемо 
це, збудуємо справжню країну, зруйнуємо олігар хічний клан, ство -
рений за 24  роки. Ми все зробимо для того, щоб в Україні го -
ловним був громадянин України, а не олігарх або хтось інший.  23 Хочу звернутися до тих присутніх народних депутатів, які тут 
вже 10, 15, 20  років. На ваших очах створювалась узурпац ія вла -
ди. Ця реформа — це справжня деузурпація, деолігархізація, це 
розвиток громад в Україні, це внесок у розвиток кожної людини, 
в  її освіту, охорону здоров’я, це створення робочих місць, при -
стойні заробітні плати, це нормальні роботи, безпека та бага то 
інших речей.  
А тепер щодо миру. Ми всі хочемо миру. Я вірю в те, що 
Україна буде незалежною, суверенною, територіально цілісною 
державою. Ми маємо це зробити! Усе інше — нісенітниці, те, що 
не відповідає дійсності.  
Шановні колеги, відпо відно до статті  155 Конституції Украї -
ни, частини восьм ої статті  149 Закону України “Про Регламент 
Верховної Ради України ” я поставлю на голосування пропозицію 
про прийняття проекту Постанови “Про попереднє схвалення про -
екту Закону “Про внесення змін до Конституції Україн и щодо де -
централізації влади ” (№2217а/П1 ). 
Слава Україні! Ми переможемо! Україна понад усе! (Шум 
у залі). 
Шановні колеги, я прошу всіх сісти на свої місця. Готові 
голосувати? (Шум у залі).  
Ставлю н а голосування пропозицію про прийняття проекту 
Постанови “ Про попереднє схвалення проекту Закону “Про вне -
сення змін до Конституції України щодо децентралізації влади ” 
(№2217а/П1 ). Прошу голосувати.  Жодному депутату не буде со -
ромно за ці  справжні європейські рішення.  
Слава Україні!  
“За” — 265. 
Рішення прийнято.  
Слава Україні! Це не зрада, це деолігархізація, децентра -
лізація влади. Слава кожному, хто проголосував ( Шум у залі) . 24 Шановні колеги, позачергове засідання та друга сесія вось -
мого скликання Верховної Ради України оголошуються закритими. 
Завтра відбудеться відкриття третьої сесії восьмого скликання.  
 . 
Слава Україні!  
 
ГОЛОСИ ІЗ ЗАЛУ. Героям слава!  