 
 
ВЕРХОВНА РАДА УКРАЇНИ  
ІХ СКЛИКАННЯ  
 
 
 
 
 
 
СЬОМА СЕСІЯ  
 
 
 
 
 
Частина перша  
 
Стенограма пленарного засідання  
  
 
 
 
 
 
 
 
 
Київ 2022  
 2  
 
ВЕРХОВНА РАДА УКРАЇНИ  
ІХ СКЛИКАННЯ  
 
 
СЬОМА СЕСІЯ  
 
 
 
БЮЛЕТЕНЬ №8 
 
Частина перша  
 
Стенограма пленарного засідання  
  
 
 
 
 
 
 
 
 
 
 
Редакційне управління  
Головного управління документального забезпечення  
Апарату Верховної Ради України  3  
(Четвер, 24  лютого 2022  року)  
 
Частина перша  
 
 Прийняття Закону України «Про затвердження Указу Президента  
  України «Про введення воєнного стану в Україні»  …4 
 
 Прийняття рішення про організацію роботи Верховної Ради  
  України у зв ’язку з актом збройної агресії Російської  
  Федерації проти України 24  лютого 2022  року  …6 
 
 Оголошення заяви народного депутата України Геращенко  І.В. 
  щодо голосування  …7 
 
 Результати поіменної реєстрації  
 
 Результати поіменного голосування  
 4  
 
ЗАСІДАННЯ ВОСЬМЕ  
 
Зал засідань Верховної Ради України  
24 лютого 2022  року, 8  година  
 
Веде засідання Голова Верховної Ради України  
СТЕФАНЧУК  Р.О.  
 
КОРНІЄНКО  О.С., Перший заступник Голови Верховної Ради України  
(загальнодержавний багатомандатний виборчий о круг, політична партія 
«Слуга народу»).  Шановні колеги, займіть, будь ласка, свої місця, підготуйтеся 
до реєстрації. Ми очікуємо матеріали від Апарату Верховної Ради Укра їни, щоб 
правильно все зачитати.  
 
ГОЛОВУЮЧИЙ.  Друзі, ще одну секундочку, зараз мені пр инесуть уже 
кінцеву текстівку, яку узгоджено, і ми почнемо.  
Шановні народні депутати, відповідно до пункту  31 частини першої 
статті  85 Конституції України до повноважень Верховної Ради України нале -
жить затвердження протягом двох днів з моменту звернення П резидента Укра -
їни указу про введення воєнного стану в Україні або в окремих її місцевостях.  
Згідно з пунктом  20 частини першої статті  106 Конституції України 
Президент України приймає відповідно до закону рішення про введення воєн -
ного  стану в  Україні або  в окремих її місцевостях у разі загрози нападу, небез -
пеки державній незалежності України.  
Згідно з пунктом  31 частини першої статті  85 та пунктом  20 частини пер -
шої статті  106 Конституції України, статтею  5 Закону України «Про правовий 
режим воєнного ста ну» Президент України сьогодні подав на розгляд Верховної 
Ради України проект Закону «Про затвердження Указу Президента України 
«Про введення воєнного стану в Україні».  
Відповідно до статті  189 Регламенту Верховної Ради України питання пр о 
затвердження ука зу Президента України про введення воєнного стану в Україні 
або в окремих її місцевостях розглядається Верховною Радою без голосування 
щодо включення його до порядку денного за процедурою першого читання та 
прийняття закону в цілому. Шановні колеги, така з агальна інформація.  
Зараз ми проведемо реєстрацію.  
Шановні колеги, підготуйтеся до реєстрації. Будь ласка, вставте картки 
і підготуйтеся до реєстрації.  
Шановні колеги, нагадую, що… Секундочку. Шановні народні депутати, 
прошу підготуватися… Шановні колеги, прошу вставити картки, зараз прове -
демо реєстрацію шляхом натискання зеленої кнопки. Готові?  
Шановні колеги, прошу зареєструватися.  5 У залі зареєструвалися 282  народні депутати. Пленарне засідання оголо -
шується відкритим.  
Шановні колеги, давайте ще раз зачи таю. Відповідно до пункту  31 частини 
першої статті  85 Конституції України до повноважень Верховної Ради України 
належить затвердження протягом двох днів з моменту звернення Президента 
України указу про введення воєнного стану в Україні або в окремих її 
місцевостях.  
Згідно з пунктом  20 частини першої статті  106 Конституції України Пре -
зидент України приймає відповідно до закону рішення про введення воєнного 
стану в  Україні або в окремих її місцевостях у разі загрози нападу, небезпеки 
державній незалежності У країни.  
Згідно з пунктом  31 частини першої статті  85 та пунктом  20 частини 
першої статті  106 Конституції України, статтею  5 Закону України «Про право -
вий режим воєнного стану» Президент України сьогодні, 24  лютого, подав на 
розгляд Верховної Ради України п роект Закону «Про затвердження Указу Пре -
зидента України «Про введення воєнного стану в Україні».  
Відповідно до статті  189 Регламенту Вер ховної Ради України питання про  
затвердження указу Президента України про введення воєнного стану в Україні 
або в окрем их її місцевостях розглядається Верховною Радою без голосування 
щодо включення його до порядку денного та без доповіді представника комітету 
за процедурою першого читання та прийняття закону в цілому.  
Шановні колеги, пропонується заслухати виступ Секретаря  Ради націо -
нальної безпеки і оборони України, а після цього без жодних обговорень пере -
йти до прийняття рішення. Підтримуєте? Немає заперечень?  
Слово для доповіді надається Секретарю Ради національної безпеки і обо -
рони України Олексію Мячеславовичу Данілову. Будь ласка.  
 
ДАНІЛОВ  О.М. , Секретар Ради національної безпеки і оборони України . 
Шановні народні депутати! Шановні громадяни нашої країни! Сьогодні о 5  го-
дині ранку Російська Федерація фактично оголосила війну на шій незалежній 
державі (Шум у залі) . Російські війська атакували наші мирні міста і села. 
О 5 годині ранку розпочалися бої на кордонах нашої країни.  
Сьогодні о 5  годині 30  хвилин ранку Президент України провів засідання 
Ради національної безпеки і оборони України, на якому терміново було прий -
нято рішення про введення воєнного стану в Україні.  
Я вас дуже пр ошу підтримати це рішення, цей у каз Президента України, 
нам це конче необхідно. Наші військовики зараз ведуть бої, обороняються, всі 
перебувають на своїх  місцях. Ми свою державу нікому не віддамо. Це наша 
країна і ми її будемо захищати  . 
Я звертаюся до всіх громадян нашої країни із закликом зберігати спокій 
і не панікувати. Ми свідомі того, що треба робити. Сьогодні зранку Президент 
України розмов ляв із Президентом Сполучених Штатів Америки Джозефом 
Байденом, очільниками Великої Британії, Франції, усіх провідних країн. Ми не 
одні в цій боротьбі. Ми розуміємо, що нам треба робити.  6 Головне, на сьогодні, шановні друзі, сектор безпеки і оборони планує свої 
завдання згідно з чинним законодавством.  
Дякую за увагу.  
 
ГОЛОВУЮЧИЙ.  Дякую.  
Шановні колеги, відповідно до пункту  31 частини першої статті  85 Кон -
ституції України, статей  189 і 190 Регламенту Верховної Ради України, статті  5 
Закону України «Про правов ий режим воєнного стану» ставиться на голосуван -
ня пропозиція про прийняття проекту Закону «Про затвердження Указу Прези -
дента України «Про введення воєнного стану в Україні» ( № 7111 ) у цілому.  
Шановні колеги, прошу голосувати.  
«За» – 300. 
Рішення прийнят о. 
Покажіть по фракціях і групах, будь ласка. Дякую.  
Шановні народні депутати… (Шум у залі) . Героям слава!  
 
––––––––––––––  
 
Шановні народні депутати, ми маємо проголосувати ще одне процедурне 
рішення.  
Пропонується продовжити це пленарне засідання, не закри вати його зараз 
і надати мені як головуючому право визначати час і місце проведення, спосіб 
голосування в подальшому на пленарному засіданні Верховної Ради України 
 . 
Шановні колеги … (Шум у залі) . Що?  
Мені або Першому заступнику Голови чи заступниц і Голови Верховної 
Ради України  . Приймається таке рішення, шановні колеги?  
Прошу вас проголосувати за таку пропозицію.  
«За» – 299. 
Рішення прийнято.  
Даю доручення Апарату Верховної Ради України за результатами прий -
нятого парламентом рішення офор мити текст відповідної постанови та подати 
на підпис.  
Шановні колеги, відповідно до прийнятого рішення, як розумієте, я під час 
цих засідань можу оголошувати і подальші перерви. Ви це розумієте.  
Шановні колеги, я прошу всіх народних депутатів залишатися в Києві 
(Шум у  залі) . Усі народні депутати залишаються в Києві! Я вас дуже прошу, 
за необхідності ми маємо бути готові негайно зібратися у визначеному місці 
у  визначений час і працювати задля Української держави. Хто поїхав, той – 
зрадник.  
Слава Україні!  
 
ГОЛОСИ ІЗ ЗАЛУ.  Героям слава!  7 ГОЛОВУЮЧИЙ.  Я збираю голів фракцій і груп.  
 
Веде засідання заступник Голови Верховної Ради  України  
КОНДРАТЮК  О.К.  
 
ГОЛОВУЮЧА.  Оголошення: в народної депутатки Ірини Геращенко не 
спрацювала картка. Вона проголосувала «За» . 