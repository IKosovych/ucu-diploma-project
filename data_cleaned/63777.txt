 
 
ВЕРХОВНА РАДА УКРАЇНИ  
ІХ СКЛИКАННЯ  
 
 
 
 
 
 
ТРЕТЯ СЕСІЯ  
 
 
 
 
 
 
 
Стенограма пленарного засідання  
  
 
 
 
 
 
 
 
 
Київ 2020  
 2  
 
ВЕРХОВНА РАДА УКРАЇНИ  
ІХ СКЛИКАННЯ  
 
 
ТРЕТЯ СЕСІЯ  
 
 
 
ПОЗАЧЕРГОВЕ ЗАСІДАННЯ  
 
 
Стенограма пленарного засідання  
13 липня 2020  року  
 
 
 
 
 
 
 
 
 
 
 
Редакційне управління  
Головного управління документального забезпечення  
Апарату Верховної Ради України  3  
Позачергове засідання  
(Понеділок , 13 липня 2020  року)  
 
 
 Прийняття в першому читанні за основу проекту Закону  
  «Про внесення з мін до деяких законодавчих актів  
  України щодо посилення відповідальності за окремі   
  правопорушення у сфері безпеки дорожнього руху »  …4 
 
 Результати поіменної реєстрації  
 
 Результати поіменного голосування  
 
 4  
 
ПОЗАЧЕРГОВЕ ЗАСІДАННЯ  
 
Зал засідань Верховної Ради України  
13 липня 2020  року, 16  година 49  хвилин  
 
Веде засідання Голова В ерховної Ради України  
РАЗУМКОВ  Д.О.  
 
ГОЛОВУЮЧИЙ. У зв’язку з вимогою Президента України та відповідно 
до частини восьмої статті  19 Регламенту Верховної Ради України сьогодні ми 
проводимо додаткове позачергове пленарне засідання Верховної Ради України.  
Прошу народних депутатів реєструватися. Реєстрація відбувається шляхом 
натискання зеленої кнопки, першої зліва. Прошу реєструватися.  
Зареєструвалися 350  народних депутатів України.  
Вам запропоновано до розгляду проект Закону «Про внесення змін до де -
яких з аконодавчих актів України щодо посилення відповідальності за окремі 
правопорушення у сфері безпеки дорожнього руху» ( № 2695 ). Обговорення не -
обхідне, так? Пропонується розглянути ц е питання за скороченою процедурою.  
Прошу підтримати та проголосувати.  
«За» – 287. 
Рішення прийнято.  
Слово для доповіді надається народному депутату України Бакумову 
Олександру Сергійовичу.  
 
БАКУМОВ  О.С. , голова підкомітету Комітету Верховної Ради Україн и 
з питань правоохоронної діяльності (одномандатний виборчий округ №  173, 
Харківська область, політична партія «Слуга народу»).  Шановний головуючий! 
Шановні колеги! Прошу вашої уваги, тому що не просто так було скликане поза -
чергове засідання Верховної Рад и України Президентом України.  
Сім’я – найважливіший осередок суспільства. Відповідно до статті  51 
Конституції України сім’я, дитинство, материнство і батьківство охороняються 
державою.  
Дорожньо -транспортна пригода на Столичному шосе, яка сталася вчора, 
є страшним прикладом недбальства, легковажності і безвідповідальності. В одну 
мить не стало української сім’ї.  
Ми молимося за життя та здоров’я малолітнього хлопчика, який на сього -
дні перебуває у лікарні, але йому вже ніколи не повернути ані маму, ані тат а, ані 
братика та сестричку. Держава не впоралася зі своїм завданням, вона не зберегла 
одну українську сім’ю.  
Пропоную вшанувати пам’ять загиблих у вчорашньому страшному ДТП 
на Київщині.  
(Хвилина мовчання).  
Дякую.  5 Шановні колеги, статистика на сьогодні:  за перше півріччя 2020  року – 
67 тисяч протоколів щодо керування в стані алкогольного та наркотичного сп’я -
ніння, 2019  рік – 115 тисяч протоколів про відповідні адміністративні право -
порушення. За минулий рік загиблих в ДТП – 3 тисячі 454  особи, отримали трав-
ми 32  тисячі 736  осіб. Цей законопроект буде стимулом для того, щоб зрушити 
ситуацію з місця і змінити ставлення держави до цього.  
Законопроектом пропонується внести зміни до Кодексу України про 
адміністративні правопорушення, до Кримінального кодекс у України, до законів 
України «Про дорожній рух» та «Про Національну поліцію» якими посилюється 
відповідальність за керування транспортними засобами, річковими, морськими 
та маломірними суднами в стані алкогольного, наркотичного чи іншого сп’я -
ніння, зміню ється механізм притягнення до відповідальності за адміністративні 
правопорушення, зафіксовані в автоматичному режимі, легалізується викори -
стання поліцейськими технічних засобів відеозапису, з обов’язковим...  
 
ГОЛОВУЮЧИЙ.  Слово для співдоповіді надається голові Комітету з пи -
тань правоохоронної діяльності Монастирському Денису Анатолійовичу.  
 
МОНАСТИРСЬКИЙ  Д.А. , голова  Комітету Верховної Ради України 
з  питань правоохоронної діяльності (загальнодержавний багатомандатний 
виборчий округ, політична партія «Сл уга народу»).  Шановні колеги! Даний 
законопроект напрацьований і був предметом обговорення ще парламентаріями 
попереднього скликання. Були бурхливі дебати щодо того, якими мають бу -
ти  взаємовідносини «поліцейський – водій», якою має бути відповідальність за 
пияцтво за кермом. Але думаю, ви погодитеся, що сьогодні існування в Кодексі 
України про адміністративні правопорушення положень, відповідно до яких 
пияцтво за кермом можна передати на розгляд громадській організації – 
це ганебне явище.  
Назву декілька цифр. Минулого року 1500 справ щодо осіб, які п’яними 
сіли за кермо, були передані на розгляд до громадських організацій і закриті. Ще 
є така підстава, як закриття справ за малозначністю. Її також можна застосувати 
до пияцтва за кермом. Понад 600  осіб мину лого року уникнули відповідальності 
саме через малозначність відповідно до Кодексу України про адміністративні 
правопорушення.  
Гадаю, всі погодяться, що такі норми абсолютно безпідставно і неможливо 
використовувати в наші дні. Тому що такі випадки, зокрема , як той, який стався 
вчора, доводять, що ми маємо дуже суворо підходити не лише до покарання, 
а й насамперед до профілактичної роботи з тими особами, які сідають за кермо 
п’яними. Наше суспільство в жодному разі не може допускати, щоб людина сі -
дала п’яно ю за кермо.  
Цей законопроект, звичайно, треба доопрацьовувати. Давайте це зробимо 
разом, і до другого читання, я думаю, дуже швидко ми зможемо його доопрацю -
вати і вже, можливо, до кінця літа прийняти в другому читанні та в цілому.  
Прошу підтримати даний  законопроект за основу  .  6 ГОЛОВУЮЧИЙ.  Шановні колеги, прошу записатися на виступи: два – 
за, два – проти.  
Абдуллін Олександр Рафкатович.  
Власенко? Сергій Володимирович.  
  
ВЛАСЕНКО  С.В. , член Комітету Верховної Ради України з питань 
правової пол ітики (загальнодержавний багатомандатний виборчий округ, 
політична партія Всеукраїнське об’єднання «Батьківщина»).  Шановні колеги, 
знаєте, яке слово я чув, коли виступали автори? Це слово «цинізм». Цинізм! 
Тому що в Україні діяла кримінальна відповідальніс ть за водіння в нетверезому 
стані, вона діяла рівно два дні. Рівно два дні!  . А потім, за поданням 
«Слуг народу», Президент підписав закон, який цю відповідальність скасовує.  
Тому, пане Президенте, поїдьте до родичів, які зараз оплакують тих, хто 
загинув, і покайтеся. Покайтеся! Тому що відповідальність була, ви її зняли. 
І зараз ви говорите про те, що треба хвилиною мовчання вшанувати пам’ять… 
Так, звичайно треба. Але точно не ви повинні були цю хвилину мовчання оголо -
шувати  . 
Це повний ц инізм: спочатку відповідальність діє, потім її скасовують, 
а зараз, під конкретну подію, жахливу подію, знову цю відповідальність вводять. 
Це не державна політика, це імітація.  
Імітацією також є те, що до цього законопроекту «понапихали» всілякої 
різної м аячні, яка не має відношення до реальної кримінальної відповідальності 
за керування автомобілем в стані алкогольного сп’яніння. Дійсно, цей законо -
проект треба прийняти. Але треба було залишити той закон, який був, і все бу -
ло би врегульовано законодавство м.  
Фракція «Батьківщина» підтримає цей законопроект в першому читанні, 
але ми вимагаємо прибрати все зайве, все, що не має відношення до відпові -
дальності за керування автомобілем в стані алкогольного сп’яніння. Має бути 
кримінальна відповідальність за ко жен злочин за кермом.  
Дякую  . 
 
ГОЛОВУЮЧИЙ.  Лозинський Роман Михайлович.  
 
ЛОЗИНСЬКИЙ  Р.М. , перший заступник голови Комітету Верховної 
Ради України з питань організації державної влади, місцевого самоврядування, 
регіонального розвитку та містобудув ання (загальнодержавний багатомандат -
ний виборчий округ, політична партія «Голос»).  Прошу передати слово 
Олександрі Устіновій.  
 
ГОЛОВУЮЧИЙ.  Устінова Олександра Юріївна.  
 7 УСТІНОВА  О.Ю. , член Комітету Верховної Ради України з питань 
правоохоронної діяльност і (загальнодержавний багатомандатний виборчий 
округ, політична партія «Голос»).  Шановні колеги! Цей законопроект має та -
ке  ж відношення до кримінальної відповідальність за керування транспортним 
засобом у нетверезому стані як гільйотина до боротьби з голо вним болем.  
Ви знаєте, цей законопроект не вводить кримінальну відповідальність за 
керування авто в нетверезому стані, він навіть не підвищує штраф. У цьому за -
конопроекті є можливість десятиденного адміністративного арешту і все, більше 
нічого. Зате цей законопроект дає змогу тепер Національній поліції застосовува -
ти подвійні стандарти до всіх інших. Ви пам’ятаєте, як колись даішники сиділи 
в кущах і могли на радар ловити всіх? Так ось, тепер вони зможуть робити це 
знову, тому що зараз не потрібно встанов лювати знак про те, що попереду радар 
і можна буде просто знову сидіти в кущах і всіх ловити. Це перше.  
Друге. Тепер можна буде взагалі без будь -яких пояснень зупиняти транс -
портний засіб. І якщо зараз для цього потрібна підстава, то після прийняття 
цього законопроекту можна буде зупиняти будь -кого. Якщо зараз потрібні поня -
ті, коли обшукують або оглядають ваш транспортний засіб, то потім така необ -
хідність зникне. І фактично поліцейські матимуть змогу: а) просто так зупинити 
вас, б) обшукати ваше авто без понятих. Я, чесно кажучи, не впевнена, що після 
цього в авто звичайних людей, а не «бухих» мажорів, які тусуються по нічних 
клубах або ганяють п’яні на авто, не знайдуть наркотики, які їм потім будуть 
приписувати, щоб на них гроші заробити.  
Ви зараз цим за конопроектом хочете повернути все те, проти чого п’ять 
років боролися, свавілля поліцейських, які раніше користувалися своїми вели -
чезними повноваженнями для того, щоб оббирати людей, зупиняти водіїв. Дуже 
прошу вас не підтримувати цей законопроект, якщо в и не хочете знову мати сва -
вілля поліцейських на дорогах.  
Також прошу вас не створюва ти подвійні стандарти, бо будуть…  
 
ГОЛОВУЮЧИЙ.  Дякую.  
Геращенко Ірина Володимирівна.  
 
ГЕРАЩЕНКО  І.В., член Комітету Верховної Ради України з питань 
зовнішньої політики та  міжпарламентського співробітництва (загально -
державний багатомандатний виборчий округ, політична партія «Європейська 
солідарність»).  Прошу передати слово Князевичу.  
 
ГОЛОВУЮЧИЙ.  Князевич Руслан Петрович.  
 
КНЯЗЕВИЧ  Р.П. , член Комітету Верховної Ради України з питань 
правової політики (загальнодержавний багатомандатний виборчий округ, полі -
тична партія «Європейська солідарність»).  Шановний пане Голово ! Шановні 
колеги ! Дійсно, те, що сталося в ніч на неділю, величезна трагед ія. Ми співчува -
ємо рідним і близьким тих, хто загину в в цій катастрофі.  8 Друзі, було б цілком справедливо, якщо би сьогодні всі фракції вне -
сли  коротенький законопроект, яким повернули кримінальну відповідальність 
за керува ння в нетверезому стані, і ми в цілому швиденько його прийняли б 
 .  
Що ви робите? У вас совість є? Ви берете законопроект, зареєстрова ний 
27 грудня 2019  року. Ви за півроку не знайшли часу, щоб його розглянути, 
а сьогодні крокодилячі сльози ллєте, що його треба було негайно при ймати.  
Друзі, схаменіться! Ви почитайте положення цього законопроекту. Про що 
там йдеться? Про штрафні бали, яких немає. Ви запустили систему, але лишили 
штрафні бали, і заднім числом вичищаєте цей абсолютний непотріб, що зали -
шився. Ви написали, що можна  через додаток «Дія» електронне посвідчення во -
дія ідентифікувати, а в законопроекті написано про якесь електронне свідоцтво. 
Навіть не зрозуміло, про що йдеться.  
Вже сьогодні наші колеги говорили, що ви хочете просто зупиняти та без 
свідків, без понятих перевіряти будь -який транспортний засіб з будь -яких під -
став. Ми здогадуємося, хто буде жертвами таких перевірок. Вони сидять тут, 
у цьому залі на задніх рядах. Друзі, ми це вже проходили. Такі речі в цьому залі 
не пройдуть. Ми не допустимо, щоб нахабним с пособом, намагаючись протяг -
нути під шумок свої «хотєлки», дурили суспільство.  
І найголовніше: ви хочете зараз (вдумайтеся, друзі, шановні колеги) 
в десять разів збільшити штрафи за порушення швидкісного режиму. Люди і так 
вже бояться їздити на автомобіля х. Ви що, хочете поповнювати бюджет за раху -
нок простих українців? Схаменіться! Друзі, що ви робите? Уявіть собі, в десять 
разів – 200 неоподатковуваних мінімумів. Ви знаєте про що йдеться? Це не 
просто ганьба, це неповага до українців. Ніде в світі такого  немає. Замість того, 
щоб забезпечувати спеціальні пропускні режими, збільшувати швидкість в міс -
тах, покращувати міське сполучення, будувати нормальні дороги ви крадете на 
будівництві, нічого не робите з дорогами в містах і змушуєте українців… 
 . 
 
ГОЛОВУЮЧИЙ.  Рудик Сергій Ярославович. «Довіра», бачу.  
  
РУДИК  С.Я. , народний депутат України  (одномандатний виборчий округ 
№ 198, Черкаська область, самовисуванець).  Шановні колеги! Шановні україн -
ці! Про трагедію на Обухівський трасі сьогодні знають пра ктично всі, а ще зна -
ють про те, що такі трагедії у нас в державі відбуваються періодично. Я згадую 
Чернівці, коли п’яний водій вискочив на трасу в місті і збив насмерть вагітну 
матір і дитину, яка стояла поруч. Ми знаємо достатньо таких історій. Ми навіть  
знаємо про те, що цей «чувак», моральний виродок, який вчора здійснив це, вже 
сидів три роки за таке ж правопорушення, він відбув це кримінальне покарання. 
І що, це його зупинило?  
Це складний законопроект, бо він, з одного боку, емоційно реагує на вчо -
рашню трагедію, з іншого – він, по суті, врегульовує питання, які мали б регу -
люватися зовсім іншими законами. «Де там кримінальна відповідальність?» – 9 запитують колеги. Де там відповідь на запитання, яке хвилює всіх автомо -
білістів: хто несе відповідальніст ь за аварії через погане дорожнє покриття? Хто 
рахував, де біль ше аварій: тут чи там?  
Товариство, наша депутатська група однозначно за порушення криміналь -
них справ стосовно людей, які в стані алкогольного сп’яніння вчинили правопо -
рушення, але ми катего рично проти, щоб це вирішувалося за рахунок пору -
шення прав людей і розширення прав поліції. Ну, невже це незрозуміло?  
Ми наполягаємо на окремому законопроекті, на поверненні кримінальної 
відповідальності і усуненні недоліків – це наша позиція. Я закликаю  всі депу -
татські фракції та групи, які є в цьому залі, напрацювати нормальний законо -
проект і до кінця цього пленарного тижня внести його до залу  . 
 
ГОЛОВУЮЧИЙ.  Мамка Григорій Миколайович.  
 
МАМКА  Г.М. , заступник голови Комітету Верховної Ради Укр аїни 
з питань правоохоронної діяльності (загальнодержавний багатомандатний 
виборчий округ, політична партія «Опозиційна платформа – За життя»).  
«Опозиційна платформа – За життя». Шановні народні депутати! Хочу заува -
жити, що існує в державі Україна криміна льна відповідальність за такі випадки, 
особа на даний момент повинна бути: а) затримана, б) притягнута до відпові -
дальності, в) справа має бути скерована до суду. Це про той трагічний випадок, 
який відбувся вчора.  
Хочу сказати про цей законопроект: необхід но все робити по уму, по 
совісті і по закону. Законопроект має дотичне відношення до цієї події, це факт. 
Але необхідно не старі законопроекти шукати і вносити в сесійний зал, а готу -
вати нові, приймати, щоб вони працювали на користь громадян України для 
забезпечення їхньої безпеки.  
Цей законопроект не може повністю унормувати відносини в цій галузі, 
доки не буде нового проекту закону. Цей законопроект є застарілим.  
 
ГОЛОВУЮЧИЙ.  Дякую.  
Арешонков Володимир Юрійович.  
 
АРЕШОНКОВ  В.Ю. , член Комітету Верховної  Ради України з питань 
правоохоронної діяльності (одномандатний виборчий округ №  64, Житомирська 
область, самовисуванець) . Депутатська група «Довіра». Шановні колеги, дуже 
уважно слухав виступи юристів -професіоналів, тих, хто розуміється на тому, 
яким має бути наше законодавство.  
Погоджуюся з висновками Головного науково -експертного управління 
Апарату Верховної Ради України, яке висловило низку професійних зауважень 
до окремих норм цього законопроекту.  10 З іншого боку, у мене перед очима сотні і тисячі людей,  члени родин яких 
загинули. Нагадаю вам статтю  3 Конституції України: людина, її життя, безпека 
і здоров’я – це головне, що ми маємо забезпечити.  
Депутатська група «Довіра» буде голосувати за цей законопроект. До дру -
гого читання закликаю всіх попрацювати,  привести його у відповідність, але він 
надзвичайно корисний і важливий.  
Дякую.  
 
ГОЛОВУЮЧИЙ.  Шановні колеги, зараз ще з мотивів Монастирський 
(ні, ОПЗЖ вже була), потім – заступник міністра внутрішніх справ України 
Геращенко з мотивів, і переходимо до голо сування. Запросіть народних депута -
тів до залу.  
Монастирський Денис Анатолійович.  
 
МОНАСТИРСЬКИЙ  Д.А.  Шановні колеги! Хочу нагадати всім, що в за -
коні про кримінальні проступки, який ми з вами прийняли декілька тижнів тому, 
переглядається відповідальність за пияцтво за кермом, щоб ця норма працювала, 
щоб вона могла працювати. Є кримінальна відповідальність за такі випадки. 
Проголосувало 316  народних депутатів, зокрема представники всіх фракцій, які 
сьогодні виступали. Тому не треба маніпулювати даними, що П резидент не під -
писав або не підтримує кримінальну відповідальність за такі ганебні випадки. 
Президент підтримує, ба більше, сьогодні ініціював розгляд цього законопро -
екту, який шість місяців лежав і не міг знайти підтримки в залі.  
Так, безперечно, ми доо працюємо законопроект до другого читання. 
Ми маємо повернутися і поставити крапку в цих ганебних ситуаціях, коли за ма -
лозначністю можна уникнути відповідальності за вчинки, які призводять до 
таких трагічних випадків  .  
 
ГОЛОВУЮЧИЙ.  Геращенко Антон  Юрійович.  
 
ГЕРАЩЕНКО  А.Ю ., заступник міністра внутрішніх справ України. 
Шановні народні депутати, минулого року було зафіксовано 115  тисяч випадків 
перебування за кермом у нетверезому стані. За перше півріччя цього року – 
67 тисяч випадків, а штраф – 10 тисяч 200  гривень. Грошима питання притяг -
нення до відповідальності не вирішується. Цим законопроектом запропоновано 
за повторний випадок керування в нетверезому стані 10  діб арешту для того, 
щоб, зокрема, мажори та синки багатеньких людей знали, що вони бу дуть сидіти 
за гратами.  
А знаєте, шановні народні депутати, який штраф за водіння без прав? 
510 гривень. Відповідно до цього законопроекту штраф буде 10  тисяч 200  гри-
вень для того, щоб, якщо у людини забрали прав за пияцтво за кермом, її можна 
було оштра фувати на серйозну суму.  11 Тепер те, про що згадував депутат Княжицький,  що за перевищення 
швидкості 50 кілометрів за годину буде штраф 3400  гривень. У нас кожного дня 
фіксується декілька сотень порушень, коли люди ганяють із швидкістю 170  кіло-
метрів за го дину. Штраф на сьогодні – 510 гривень. Цього замало.  
Тому цим законопроектом комплексно вирішується питання щодо притяг -
нення до відповідальності і за перевищення швидкості на дорогах, і за водіння 
в нетверезому стані.  
І останнє. Та мерзота, яка вбила вч ора чотири особи, знаєте скільки вона 
відсидить? П’ять років. Тому що суд дасть йому максимум десять і відповідно 
до чинного законодавства і після того, як мине пів строку, він вийде за хорошу 
поведінку. Цим законопроектом пропонується підвищити відповідал ьність до 
12 років в таких випадках і відпускати на свободу тільки після відбування міні -
мум двох третіх строку.  
Вчора загинули, можливо, виборці кожної із партій, які є в залі, і «Слуги 
народу». Ми не знаємо, за кого вони голосували. Будь ласка, всі фрак ції, підтри -
майте у першому читанні. Якщо ви з чимось будете не згодні, подавайте поправ -
ки до другого читання, ми все підправимо. Але цей законопроект корінним чи -
ном вирішить проблеми (Шум у залі) .  
 
ГОЛОВУЮЧИЙ.  А можна дізнатися, чому у нас хвилина з мо тивів пере -
творюється на півтори? (Шум у залі).  Шановні колеги, у мене велике запитання.  
Пане Княжицький, ви наполягаєте на репліці?  
 
КНЯЖИЦЬКИЙ  М.Л. , член Комітету Верховної Ради України з питань 
гуманітарної та інформаційної політики (одномандатний виб орчий округ 
№ 116, Львівська область, політична партія «Європейська солідарність»).  
Дякую. По -перше, пане Геращенко, я нічого не казав, це сказав колега Князевич. 
Я можу лише підтримати колегу Князевича і сказати: звичайно, треба карати 
людей, які порушуют ь правила. Звичайно, даремно Президент наклав вето, коли 
ми це здійснили, звичайно, даремно у цей законопроект включили можливість 
обшукувати автомобілі та зупиняти їх без причини. А карати, безумовно, по -
трібно всіх порушників.  
Дякую.  
 
ГОЛОВУЮЧИЙ.  Перех одимо до голосування. Будь ласка, підготуйтеся. 
Готові голосувати?  
Ставиться на голосування пропозиція про прийняття за основу проекту 
Закону «Про внесення змін до деяких закон одавчих актів України щодо поси -
лення відповідальності за окремі правопорушення  у сфері безпеки дорожнього 
руху» (№  2695).  
Прошу підтримати та проголосувати. Прийняти за основу.  
«За» – 282. 
Рішення прийнято  . 
Шановні колеги, позачергове пленарне засідання Верховної Ради України 
оголошується закритим. Дякую всім.  