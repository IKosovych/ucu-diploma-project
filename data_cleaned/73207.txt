 
 
ВЕРХОВНА РАДА УКРАЇНИ  
ІХ СКЛИКАННЯ  
 
 
 
 
 
 
СЬОМА  СЕСІЯ  
 
 
 
 
 
 
 
Стенограма пленарного засідання  
23 лютого  2022 року  
 
 
 
 
 
 
 
 
Київ 2022 
 2  
 
ВЕРХОВНА РАДА УКРАЇНИ  
ІХ СКЛИКАННЯ  
 
 
СЬОМА  СЕСІЯ  
 
 
 
ПОЗАЧЕРГОВЕ ЗАСІДАННЯ  
 
 
Стенограма пленарного засідання  
23 лютого  2022 року  
 
 
 
 
 
 
 
 
 
 
 
Редакційне управління  
Головного управління документального забезпечення  
Апарату Верховної Ради України  3  
Позачергове засідання  
(Середа, 23  лютого 2022  року)  
 
 Прийняття Закону України «Про внесення змін до Закону України  
  «Про Державний Бюджет України на 2022  рік» …4 
 
 Прийняття рішення про надання доручення Голові Верховної  Ради  
  України Стефанчуку  Р.О. щодо невідкладного  підписання  
  прийнятого Закону України «Про внесення змін  до Закону  
  України  «Про Державний Бюджет України на 2022  рік» 
  та негайного направлення його на підпис  
  Президентові України  …13 
 
 Прийняття Постанови Верховно ї Ради України «Про організацію  
  роботи Верховної Ради України в умовах дії надзвичайного  
  та/або воєнного стану»  …14 
 
 Результати поіменної реєстрації  
 
 Результати поіменного голосування  4  
 
ПОЗАЧЕРГОВЕ ЗАСІДАННЯ  
 
Зал засідань Верховної Ради України  
23 лютого 2022  року, 18  година 4 3 хвилин и 
 
Веде засідання Голова Верховної Ради України  
СТЕФАНЧУК  Р.О.  
 
ГОЛОВУЮЧИЙ.  Добрий вечір, шановні народні депутати!  У зв’язку 
з вимогою 161  народного депут ата України та відповідно до частини восьмої 
статті  19 Регламенту Верховної Ради ми сьогодні проводимо позачергове пле -
нарне засідання Верховної Ради  України . Перелік питань, які передбачені для 
розгляду на позачер говому засіданні, вам надано . 
Прошу народн их депутатів підготуватися до електронної реєстрації і нага -
дую, що після початку реєстрації необхідно, утримуючи сенсорну кнопку, натис -
нути на зелену кнопку «За» та утримувати ці дві кнопки одночасно до кінця 
реєстрації, тобто до появи результатів на таб ло. 
Шановні колеги, готові реєструватися? Прошу народних депутатів 
зареєструватися.  
У залі зареєструвалися 316  народних депутатів України. Позачергове пле -
нарне засідання Верховної Ради України оголошую відкритим.  
Шановні народні депутати, перелік питань, які ми маємо сьогодні роз -
глянути, у вас є. У нас фактично два законопроекти, тому починаємо з першого.  
Герасимов Артур Володимирович – з процедури. Будь ласка.  
 
ГЕРАСИМОВ  А.В. , член Комітету Верховної Ради України з питань 
аграрної та земельної політики ( загальнодержавний багатомандатний вибор -
чий округ, політична партія «Європейська солідарність»).  Шановний Руслане 
Олексійовичу, чи можна під час розгляду законопроекту про бюджет дати на 
виступи авторам основного законопроекту та альтернативних по 3  хвилин и, а не 
по 2 хвилини?  
Дякую.  
 
ГОЛОВУЮЧИЙ.  Шановні колеги, не буде заперечень? Давайте тоді про -
голосуємо спочатку за скорочену процедуру, а далі запитаємо.  
Шановні колеги, ми переходимо до розгляду проекту Закону «Про вне -
сення змін до Закону України «Про Державний бюджет України на 2022  рік» 
щодо збільшення видатків на оборону» ( № 7012 ) та альтернативних до нього 
законопроектів.  5 Ставлю на голосування пропозицію розглянути це питання за скороченою 
процедурою.  
«За» – 291. 
Рішення прийнято.  
Артуре Володимиров ичу, вашу пропозицію дати авторам законопроектів 
по 3 хвилини я мушу поставити на голосування.  
Шановні колеги, ми проголосували за скорочену процедуру розгляду пи -
тання, але Артур Володимирович просить у межах скороченої процедури авто -
рам законопроектів д ати по 3  хвилини.  
Прошу, шановні колеги, голосувати.  
«За» – 80. 
Рішення не прийнято.  
Тому переходимо до розгляду законопроекту за процедурою, яка була 
проголосована.  
Я надаю слово автору першого законопроекту № 7012 народному депутату 
України Железняку Яро славу Івановичу. Будь ласка, Ярославе Івановичу.  
 
ЖЕЛЕЗНЯК  Я.І., перший заступник голови Комітету Верховної Ради 
України з питань фінансів, податкової та митної політики (загальнодер -
жавний багатомандатний виборчий округ, політична партія «Голос»).  Добрий 
вечір, шановні колеги! Цей законопроект максимально простий. У нас було 
перевиконання доходної частини бюджету, і ми всі гроші направляємо на 
військо, на українську армію, на Міністерство оборони, на ті відомства, які зараз 
і в майбутньому захищатимуть і б оронитимуть нашу землю.  
Цей законопроект був зареєстрований 3  лютого. Сьогодні, 23  лютого, ми 
нарешті його приймаємо. Мені байдуже, який із законопроектів приймуть, чи 
там буде моє прізвище, чи прізвище Костенко, Порошенко, Гетманцев або навіть 
Арістов. Я думаю, що сьогодні ми не повинні робити тут політику, а маємо 
робити державницькі справи, тому незалежно від прізвищ я прошу підтримати 
будь -який із законопроектів, які є.  
Остання комітетська версія найкраща, там пропонується виділити 23  міль-
ярди на наше військо, на прикордонників, на нацгвардійців, на військово -
цивільні адміністрації. Я дуже прошу цей законопроект прийняти сьогодні 
в цілому, не за тягувати  його поправками, не затягувати його обговорення і дати 
право підписати такий закон. Зараз не той час,  коли нам треба робити політику.  
Прошу підтримати і голосувати за будь -який з цих законопроектів.  
Дякую.  
 
ГОЛОВУЮЧИЙ.  Дякую.  
Слово надається народному депутату України Гетманцеву Данилу 
Олек садровичу, автору альтернативного законопроекту. Будь ласка, Данил е 
Олександровичу.  
 6 ГЕТМАНЦЕВ  Д.О. , голова  Комітету Верховної Ради України з питань 
фінансів, податкової та митної політики (загальнодержавний багатомандат -
ний виборчий округ, політична партія «Слуга народу»).  Шановні колеги! Дуже 
важливі, суворі для країни  часи. Не витрачаймо часу, давайте підтримаємо той 
законопроект, який рекомендує комітет, і дамо можливість фінансувати наші 
Збройні Сили в  тому обсязі, в якому необхідно.  
Дякую.  
 
ГОЛОВУЮЧИЙ.  Слово надається народному депутату України 
Завітневичу Олександр у Михайловичу, автору альтернативного законопроекту.  
 
ЗАВІТНЕВИЧ  О.М. , голова  Комітету Верховної Ради України з питань 
національної безпеки, оборони та розвідки (загальнодержавний багатомандат -
ний виборчий округ, політична партія «Слуга народу»).  Добрий ве чір, шановні 
народні депутати! Повністю підтримую слова свого колеги Гетманцева, прошу 
прийняти доопрацьований комітетський законопроект і хочу подякувати всім 
фракціям і  групам, усім депутатам, які долучилися до роботи, працювали до 
півночі, а може, й піз ніше, і врешті -решт ми маємо фіналізовану версію, яка 
погоджена з Міністерством оборони, з Кабінетом Міністрів, де враховані також 
витрати, які зараз конче потрібні.  
Отже, прошу підтримати доопрацьовану комітетом версію.  
Дякую. Слава Україні!  
 
ГОЛОВУЮЧИЙ.  Героям слава!  
Слово надається народному депутату Костенку, автору ще одного альтер -
нативного законопроекту.  
 
КОСТЕНКО  Р.В., секретар Комітету Верховної Ради України з питань 
національної безпеки, оборони та розвідки (загальнодержавний багатомандат -
ний вибо рчий округ, політична партія «Голос»).  Шановні колеги! Дуже добре, 
що ми сьогодні зібралися, що наш порядок денний такий, що ми збільшимо 
фінансування армії. Думаю, що кожен з нас розуміє, що зараз це необхідно і ми 
повинні бути завжди послідовними. Звичай но, потрібно було це робити раніше, 
але добре, що ми робимо це зараз і, сподіваюся, будемо робити в майбутньому.  
Але коли ми говоримо про Збройні Сили, давайте мати на увазі всі наші 
військові формування. У нас є проблеми з фінансуванням Національної гвард ії, 
а це, нагадаю, ще 60  тисяч військовослужбовців, які під час бойових дій у разі 
воєнного стану переходять під управління нашого Головнокомандувача, це плюс 
до 261  тисячі бійців Збройних Сил. Давайте згадаємо про 40  тисяч наших при -
кордонників, у яких та кож недофінансування навіть на доукомплектування до 
повного штату. Це розвідка, роль якої на сьогодні дуже важлива, за фактом це 
очі нашого народу, нашого Президента, який має приймати складні управлінські 7 рішення. Тому починаючи від сьогодні ми повинні пр иймати рішення і постійно 
дбати про наших військовослужбовців.  
Ми завжди підтримуємо законопроекти щодо збільшення коштів на нашу 
армію. Сподіваюся, що це буде постійно, і ми будемо комплексно, послідовно до 
цього підходити. Ще раз повторюю, не забуваймо, що в нас є не лише Збройні 
Сили, а й інші військові формування.  
Дякую. Слава Україні!  
 
ГОЛОВУЮЧИЙ.  Героям слава!  
Слово надається народному депутату України Порошенку Петру Олексі -
йовичу, автору альтернативного законопроекту.  
 
ПОРОШЕНКО  П.О. , член Комітету Верховної Ради України з питань 
інтеграції України до Європейського Союзу (загальнодержавний багатоман -
датний виборчий округ, політична партія «Європейська солідарність»).  Дорогі 
українці! Нас закликають, щоб ми не втрачали часу. Треба було цей законо -
прое кт приймати чотири місяці тому, коли нам стверджув али, що немає ніякої 
загрози, а  сьогодні ворог стоїть біля воріт. Після прийняття законопроекту щодо 
бюджету ми маємо голосувати за введення надзвичайного стану і хоча б у цих 
умовах зробити так, як ми зроб или в березні 2020  року, коли за добу знайшли 
кошти на боротьбу з COVID -19, половину з яких бу ло витрачено не за цілями, – 
60 мільярдів. Ми сьогодні жалюгідних 16  мільярдів шукаємо тривалий час.  
Я закликаю проголосувати за цей законопроект у першому читанн і і в ці -
лому. Я закликаю наступного ж дня доручити уряду знайти ще 40  мільярдів, які 
витратити на територіальну оборону, дати їм машини, дати їм зброю, дати їм 
дрони, дати їм засоби зв’язку, дати нашій армії резерви, зробити все необхідне, 
тому що завтра замість доріг треба буде будувати надовби і протитанкові їжаки. 
Я впевнений, що якщо зараз ми не зберемо цих коштів, це буде вже наша з вами 
відповідальність, а не уряду.  
Учора під час зустрічі з Зеленським ми пообіцяли, що створюємо штаб для 
посилення обо рони держави. Отже, давайте і діяти разом як професійний, ком -
петентний, патріотичний штаб оборони України у Верховній Раді.  
Ми переможемо, ворог буде розбитий! Слава Україні!  
 
ГОЛОВУЮЧИЙ.  Слово надається голові Комітету з питань бюджету 
Юрію Юрійовичу Арі стову як одному з авторів узгодженого законопроекту 
№ 7012 -д. Будь ласка, Юрію Юрійовичу.  
 
АРІСТОВ  Ю.Ю. , голова Комітету Верховної Ради України з питань бю -
джету (загальнодержавний багатомандатний виборчий округ, політична пар -
тія «Слуга народу»).  Добрий в ечір, шановний Руслане Олексійовичу, народні 
депутати, народе України! Я впевнений, що в цей час ми забудемо про різні 
політичні погляди і суперечки і спрямуємо увагу в один бік – у бік лінії роз -
межування, на схід України.  8 Я хочу висловити вдячність усім тим, хто всі ці роки героїчно тримає обо -
рону на сході України, і адресую слова щирої підтримки українцям, які фак -
тично стали заручниками і сьогодні перебувають по той бік лінії розмежування.  
Україна прагне миру, але ми знаємо, що мирні перемовини більш 
ефективні, коли країна готова дати відсіч на полі бою, і саме про це даний 
законопроект.  
Комітет з питань бюджету вчора працював цілу добу, секретаріат зали -
шався на робочих місцях вночі. Я вдячний їм за відданість і професіоналізм. Як 
результат, у межах ві дведеного нам стислого часу було оперативно опрацьовано 
положення законопроекту № 7012 та альтернативних до нього проектів. У листі -
висновку комітету ґрунтовно викладено зміст цих законопроектів, висновки та 
зауваження до них.  
З огляду на низку зауважень т а застережень до вказаних законопроектів, 
керуючись вимогами статті  110 Регламенту Верховної Ради, народними депу -
татам членами Комітету з питань бюджету підготовлено інший проект Закону 
«Про внесення змін до Закону України «Про Д ержавний бюджет України на  
2022  рік» ( № 7012 -д). Цим законопроектом для вирішення невідкладних завдань 
передбачено збільшення видатків на 26,5  мільярда гривень насамперед для 
Міністерства оборони, Міністерства внутрішніх справ, Головного управління 
розвідки Міністерства оборони, пе редбачено загалом збільшення на 22,7  міль-
ярда гривень на підвищення обороноздатності держави, 500  мільйонів гривень 
на відновлення водопостачання в  Донецькій області, обласним бюджетам 
Донець кої, Луганської областей по 100  мільйонів гривень.  
Оскільки час спливає, прошу вас підтримати наш законопроект.  
Слава Україні!  
 
ГОЛОВУЮЧИЙ.  Героям слава!  
А ще від комітету ви виступатимете, чи в ідразу все сказали? Все. Добре.  
Дякую, Юрію Юрійовичу.  
Шановні колеги, є необхідність обговорювати це питання? Усі махають 
руками, кажуть ні. Шановні колеги, може… (Шум у залі) . У нас буде ще одне 
позачергове засідання.  
Друзі, я не маю права, оскільки вимагають. Прошу записатися на виступи: 
два – за, два – проти.  
Слово надається народному депутату Джемілєву Мустафі, фракція полі -
тичної партії «Європейська солідарність».  
 
ДЖЕМІЛЄВ  М., член Комітету Верховної Ради України з питань прав 
людини, деокупації та реінтеграції тимчасово окупованих територій у Доне -
цькій, Луганській областях та Автономної Республіки Крим, міста Севасто -
поля , національних меншин і міжнаціональних відносин (загальнодержавний 
багатомандатний виборчий округ, політична партія «Європейська солідар -
ність»).  Прошу передати слово депутату Гончаренку.  
 9 ГОЛОВУЮЧИЙ.  Депутат Гончаренко Олексій Олексійович.  
 
ГОНЧАРЕНКО  О.О., член Комітету Верховної Ради України з питань 
бюджету (одномандатний виборчий округ № 137, Одеська область, самовису -
ванець) . «Європейська солідарність». Обов’язково треба голосувати за це рішен -
ня, нарешті дати зброю нашим військовим, дати їм більше з брої, більше техніки, 
всього того, що вони заслуговують.  
Але, друзі, на цьому не треба зупинятися. Дуже важливо зараз кожну 
копійчину, яка є в держави, направляти нашим військовим. Кожна гривня, яку 
ми їм віддаємо, це мінус якась частка відсотка, що буде в торгнення в нашу 
державу, це плюс один ворог, який вбитий на нашій землі.  
Ми маємо це робити постійно, не зупинитися на цьому, а йти далі. Ми 
пішли на компроміс і готові зараз підтримати в такому вигляді це рішення, але 
треба давати більше, більше, більше!  Ми не можемо тільки спостерігати, як нам 
надсилають зброю наші партнери. Ще раз дякую США, Великій Британії, 
Канаді, Нідерландам, Польщі, Чехії, Литві, Латвії, Естонії – всім подяка. Але 
й в Україні кожен має це відчувати. Я бачив, як зараз бізнес направл яє кошти до 
фонду «Повернись живим», до інших фондів.  
Друзі, давайте об’єднуватися, давайте робити це разом! Ми обов’язково 
переможемо! Попереду, друзі, Москва!  
 
ГОЛОВУЮЧИЙ.  Слово надається народній депутатці України 
Васильченко Галині Іванівні, фракція по літичної партії «Голос».  
 
ВАСИЛЬЧЕНКО  Г.І., член Комітету Верховної Ради України з питань 
фінансів, податкової та митної політики (одномандатний виборчий округ 
№ 118, Львівська область, політична партія «Голос»).  Прошу передати слово 
Клименко Юлії.  
 
ГОЛОВУ ЮЧИЙ.  Юлія Леонідівна Клименко. Будь ласка.  
 
КЛИМЕНКО  Ю.Л. , перший заступник голови Комітету Верховної Ради 
України з питань транспорту та інфраструктури (загальнодержавний багато -
мандатний виборчий округ, політична партія «Голос»).  Шановні колеги! Наша 
фракція, безумовно, підтримуватиме законопроект щодо виділення коштів для 
Збройних Сил України, а також для структури МВС, для Національної гвардії 
і для прикордонників, тому що на деяких лініях, на деяких наших кордонах 
стоять не лише Національна гвардія, а  й прикордонники, і вони візьмуть перший 
удар на себе. Тому всі вони повинні отримувати гідну заробітну плату, додаткові 
кошти, щоб їх сім’ї в тилу могли жити і забезпечувати себе, поки їх чоловіки 
і жінки захищають нашу Батьківщину.  
На жаль, цього разу ми  виділяємо не так багато, як потрібно, але споді -
ваюся, що наступними законопроектами ми збільшимо фінансування армії, ЗСУ, 10 а також будемо збільшувати грошове забезпечення й далі, тому що ми прекрасно 
розуміємо, що війна завтра не закінчиться, нам потрібно  постійно тримати на -
ших військових у відповідній формі, з гідною зарплатою, щоб їх сім’ї та діти ні 
про що не турбувалися. Грошове забезпечення – перш за все.  
Прийняття цього законопроекту дасть змогу додати до  заробітної плати 
приблизно 3 -5 тисяч гривень, але це, на жаль, занадто мало, треба працювати 
далі. Тому ми підтримуємо виділення додаткових 30  мільярдів на грошове забез -
печення, на амуніцію, на зброю і на все, що потрібно для Збройних Сил України, 
і будемо працювати над іншими законопр оектами.  
Дякую.  
 
ГОЛОВУЮЧИЙ.  Слово надається Івану Івановичу Крульку, фракція 
«Батьківщина». Будь ласка.  
 
КРУЛЬКО  І.І., перший заступник голови Комітету Верховної Ради 
України з питань бюджету (загальнодержавний багатомандатний виборчий 
округ, політична па ртія Всеукраїнське об’єднання «Батьківщина»).  Фракція 
«Батьківщина». В умовах, коли на кордонах України стоїть більш як 150 -тисячне 
військо агресора – Російської Федерації, в умовах, коли Україна має обороняти 
свої кордони, Збройні Сили повинні знати, що у країнський парламент робить 
усе можливе для того, щоб вони відчували себе забезпеченими. Інших питань 
зараз для Верховної Ради, аніж підтримка Збройних Сил України, немає і не 
може бути. Це наше основне завдання.  
Наші солдати виконують свої функції на пере довій, вони на підйомі і розу -
міють, що захищатимуть Україну, оборонятимуть нашу територіальну цілісність 
і незалежність. Наше завдання – показати їм, що ми з ними і підтримуємо їх. 
Саме тому фракція «Батьківщина» голосуватиме за законопроект, доопрацьо -
ваний комітетом, який передбачає виділення додатково 22,7  мільярда гривень 
для безпеки і  оборони України. Це для Збройних Сил України, для ГУР Міні -
стерства оборони, для Національної гвардії – для всіх тих, які сьогодні захи -
щають Україну.  
Від фракції «Батьк івщина» я хотів би подякувати кожному українському 
солдату, який стоїть зі зброєю в руках, щоб ворог не пройшов на нашу 
територію.  
Ще одне. Я вважаю, що в ці дні російської агресії ми як парламент маємо 
працювати постійно, але всі наші зусилля мають бути с прямовані на єдине – 
щоб ворог розумів: парламент дієздатний, влада в Україні дієздатна, Збройні 
Сили захищатимуть Україну, і ми не дамо ворогу жодного шансу, щоб він від -
чував себе в Україні господарем. Він тут навіть  не в приймах – він тут ворог 
і має це  відчувати.  
А за законопроект треба голосувати.  
Дякую.  
 11 ГОЛОВУЮЧИЙ.  Слово надається Бондарю Віктору Васильовичу, депу -
татська група «Партія «За майбутнє».  
 
БОНДАР  В.В., член Комітету Верховної Ради України з питань транс -
порту та інфраструктури (одномандат ний виборчий округ № 191, Хмельницька 
область, самовисуванець).  Шановні українці! Україна і українці ніколи не 
хотіли війни і ніколи не збиралися захоплювати чужі землі. Я вчора на нараді 
у Президента так само підкреслив цю тезу і сказав, що якщо є можливі сть 
і хоча  б один шанс продовжувати переговори і йти до того, щоб не було війни, 
я готовий від парламенту бути в цій групі переговорників, зуст річатися з парла -
ментом Росії, з  керівництвом Росії,  щоб зупинити цю війну.  
Але як би не було, Україна має захища тися, якщо у нас щось забирають, 
а тим більше забирають нашу землю і прагнуть забрати нашу державність.  
Ми підтримуємо законопроект, який дає можливість виділити кошти для 
нашої армії, забезпечити додаткове фінансування наших Збройних Сил, дати 
можливість підвищити заробітну плату людям, які охороняють наш спокій. 
Більше того, ми наполягаємо і вчора проводили величезну кількість консуль -
тацій з Міні стерством фінансів, Міністерством оборони, щоб прибрати з бю -
джету всі рядки, які на сьогодні не мають ніяког о значення, якщо тут будуть 
інші війська, і зробити все, щоб передати кошти державного бюджету в макси -
мальних обсягах на потреби військових і сучасної армії.  
Далі ми зробимо висновки. Багато хто сьогодні розказує, що треба зараз 
охороняти, оборонятися, зб ільшувати бюджети, тож є питання до цих людей: що 
ви робили останніх 5 -8 років? Але це не означає, що ми сьогодні маємо сва -
ритися між собою. Ми об’єдналися в єдину коаліцію для захисту нашої країни, 
і я готовий підставити плече, шукати кошти і їхати на пе реговори, подобається 
це комусь чи не подобається.  
Шукаймо кошти, підтримуймо цей бюджет і очікуймо від Міністерства 
фінансів узагалі перегляду бюджету, щоб за найближчі буквально день -два знай -
ти кошти і фінансувати потреби нашої армії: зброю, амуніцію, р езервістів, тери -
торіальну оборону і все, що необхідно для того, щоб сьогодні Україна вистояла 
і була сучасною, європейською, з гарною…  
 
ГОЛОВУЮЧИЙ.  Далі – Арешонков, Колтунович. Хтось ще 
виступатиме ? 
 
АРЕШОНКОВ  В.Ю. , член Комітету Верховної Ради України з  питань 
правоохоронної діяльності (одномандатний виборчий округ № 64, Житомирська 
область, самовисуванець) . Дякую, пане Голово. Депутатська група «Довіра». 
Шановні колеги, наша група голосуватиме за законопроект № 7012 -д. Він, 
дійсно, якісно і професійно о працьований, і ми вирішуємо окремі питання на 
даному етапі. Але я звертаю вашу увагу на те, наскільки складно сьогодні від -
бувався цей робочий день, тому що узгоджувалися фінансові питання: де взяти 12 кошти, за рахунок яких джерел забезпечити збільшення фіна нсування і Зброй -
них Сил України, і територіальної оборони. Тепер надзвичайно важливе наше 
завдання – робота над економічним блоком. Ми маємо все зробити, щоб забез -
печити видатки бюджету на наступні місяці, тому що через певний період ми 
знову будемо стоя ти перед питанням підтримки наших Збройних Сил.  
Тому економічний…  
 
ГОЛОВУЮЧИЙ.  Колтунович Олександр Сергійович і Веніславський 
Федір Володимирович ще виявили бажання виступити, і на цьому крапка, 
переходимо до голосування.  
Колтунович Олександр. Будь ласка.  
 
КОЛТУНОВИЧ  О.С. , голова підкомітету Комітету Верховної Ради 
України з питань економічного розвитку (загальнодержавний багатомандат -
ний виборчий округ, політична партія «Опозиційна платформа – За життя»).  
Дякую, вельмишановний Руслане Олексійовичу. Дуже к оротко. Ми підтримаємо 
цей проект закону. Але, подивіться, тут ідеться не лише про оборону, а на -
приклад, є така опція, яка йде Міністерству фінансів, збільшення видатків на 
обслуговування державного боргу, плюс 3  мільярди гривень. Це перше.  
Друге. Безумов но, ми підтримаємо опцію, яка стосується субвенції на 
забезпечення сталого водопостачання Донецької області, це плюс півмільярда 
гривень.  
Що мене бентежить? Коли дають джерела покриття, вказують 9  мільярдів 
гривень  перевиконання у січні, плюс 3  мільярди гр ивень іноземна допомога – 
загалом 12  мільярдів. Коли ми підсумуємо ті позиції, які тут є, а саме: МВС – 
6 мільярдів, Міністерство оборони – 16 мільярдів, Міністерство фінансів – 
3 мільярди, півмільйона тощо – це 26  мільярдів. Тобто у вас не сходиться ариф -
метика, ви з цим визначіться, коли будете готувати відповідні зміни до бюджету, 
26 і 12 – це відмінні речі.  
Ми підтримуємо цей проект закону, безумовно, але повторюю, такого не 
має бути у фінансово -економічних показниках.  
Дякую.  
 
ГОЛОВУЮЧИЙ.  Завершальне сл ово, Веніславський Федір Володими -
рович, «Слуга народу». Після цього переходимо до прийняття рішення. Прошу 
народних депутатів зайняти свої місця.  
Будь ласка, Федоре Володимировичу.  
 
ВЕНІСЛАВСЬКИЙ  Ф.В. , голова підкомітету Комітету Верховної Ради 
України з  питань національної безпеки, оборони та розвідки (загальнодержав -
ний багатомандатний виборчий округ, політична партія «Слуга народу»).  
Партія «Слуга народу». Шановні колеги! Я хочу нагадати, що ми в цьому скли -
канні Верховної Ради України зробили дуже бага то для посилення обороно -
здатності нашої країни. Ми прийняли такі важливі закони, які не приймалися 13 протягом десятиліть, зокрема закони «Про оборо нні закупівлі», «Про розвідку»,  
«Про основи національного спротиву» та цілу низку інших законів, які істотно 
збільшують спроможність наших Збройних Сил, сектору безпеки і оборони 
загалом.  
Безперечно, політична партія «Слуга народу» підтримуватиме законо -
проект, який спрямований на збільшення фінансування Збройних Сил України. 
Це системна і послідовна позиція нашої  політичної партії. Ми сьогодні вже 
підтримали законопроект, який дає змогу Кабінету Міністрів України дуже 
швидко у разі потреби збільшувати фінансування сектору безпеки і оборони. 
І цей законопроект також підтримуємо.  
Слава Україні!  
 
ГОЛОВУЮЧИЙ.  Героям с лава!  
Шановні колеги, ми завершили обговорення цього законопроекту. Прошу 
народних депутатів підготуватися до прийняття рішення.  
У пропозиції комітету сказано: прийняти за основу і в цілому з необхід -
ними техніко -юридичними правками, але ми голосуємо почер гово. Прошу під -
готуватися до голосування.  
Ставлю на голосування пропозицію прийняти проект Закону «Про вне -
сення змін до Закону України «Про Д ержавний бюджет України на 2022  рік» 
(№ 7012 -д) за основу, це щодо збільшення видатків на оборону.  
Готові голосув ати, шановні депутати? Прошу голосувати.  
«За» – 343. 
Рішення прийнято.  
Покажіть по фракціях і групах, будь ласка.  
Шановні колеги, я ставлю на голосування другу пропозицію – прийняти 
проект Закону «Про внесення змін до Закону України «Про Державний бюджет 
України на 2022  рік» (№ 7012 -д) у цілому з необхідними техніко -юридичними 
правками.  
Шановні колеги, готові голосувати? Прошу голосувати.  
«За» – 345. 
Рішення прийнято.  
Покажіть по фракціях і групах, будь ласка.  
 
Веде засідання Перший заступник Голови Верховн ої Ради  
України КОРНІЄНКО  О.С.  
 
ГОЛОВУЮЧИЙ.  Шановні колеги, пропоную доручити Голові Верховної 
Ради України невідкладно підписати прийнятий Верховною Радою закон  
(проект № 7012 -д). 
Якщо немає заперечень, ставлю цю пропозицію на голосування. Прошу 
народних депутатів підтримати.  
«За» – 344. 
Рішення прийнято.  14 Голова Верховної Ради невідкладно підпише та направить Президенту 
України закон  (проект № 7012 -д). 
 
Веде засідання Голова Верховної Ради України  
СТЕФАНЧУК  Р.О.  
 
ГОЛОВУЮЧИЙ.  Дякую.  
Шановні колеги, закон пр ийнято і він буде невідкладно підписаний.  
 
––––––––––––––  
 
Шановні колеги, переходимо до наступного питання – це проект Поста -
нови «Про організацію роботи Верховної Ради України в умовах дії надзви -
чайного та/або воєнного стану» ( № 7105 ). 
Я пропоную розгля нути це питання за скороченою процедурою.  
«За» – 285. 
Рішення прийнято.  
Запрошую до слова доповідача народного депутата України Арахамію 
Давида Георгійовича. Будь ласка, Давиде Георгійовичу. У мене написано, що ви 
доповідаєте щодо цього проекту постанови.  
 
АРАХАМІЯ  Д.Г., голова підкомітету Ко мітету Верховної Ради України 
з питань національної безпеки, оборони та розвідки (загальнодержавний 
багатомандатний виборчий округ, політична партія «Слуга народу»).  Колеги, 
добрий вечір! Ви знаєте, яка зараз складна си туація в країні. Президент зібрав 
РНБО, вони визначилися щодо введення на території всієї країни надзвичайного 
стану. Ми провели нараду голів фракцій та груп, і в нас є об’єктивні зауваження 
та коментарі щодо цього надзвичайного стану, але, враховуючи ситу ацію та 
терміновість, пропоную максимально швидко затвердити рішення Президента. 
А всі ці речі…  
 
ГОЛОВУЮЧИЙ.  Давиде Георгійовичу! (Шум у залі) . 
 
АРАХАМІЯ  Д.Г. Я пропоную проголосувати зараз за цей проект поста -
нови, а потім усі зауваження та пропозиції, як і є до нього, вносити в робочому 
порядку, бо країна чекає від нас цього рішення.  
Дякую.  
 
ГОЛОВУЮЧИЙ.  Дякую, Давиде Георгійовичу.  
Слово надається співдоповідачу голові Комітету з питань Регламенту, 
депутатської етики та організації роботи Верховної Ради Укр аїни Кальченку 
Сергію Віталійовичу.  
 15 КАЛЬЧЕНКО  С.В. , голова  Комітету Верховної Ради України з питань 
Регламенту, депутатської етики та організації роботи Верховної Ради України 
(загальнодержавний багатомандатний виборчий округ, політична партія 
«Слуга наро ду»).  Шановна президіє, шановні народні депутати! Регламентний 
комітет розглянув проект Постанови «Про організацію роботи Верхов ної Ради 
України в  умовах дії надзвичайного та/або воєнного стану» ( № 7105), яким 
пропонується встановити, що на період дії надз вичайного та/або воєнного стану 
робота парламенту здійснюється в режимі пленарних засідань, роботи в комі -
тетах, депутатських фракціях та групах. Але з урахуванням деяких особли -
востей, а саме у дні, коли відповідно до календарного плану проведення сесій 
проведення пленарних засідань не передбачено, такі пленарні засідання парла -
менту проводяться за пропозицією Погоджувальної ради, яка визначає день, час 
та тривалість проведення пленарних засідань, а робота народних депутатів 
з виборцями здійснюється за роз порядженням Голови Верховної Ради про від -
рядження; засідання комітетів, тимчасових спеціальних комісій скликаються 
головами цих комітетів або комісій за ініціативи більшості відповідних комі -
тетів парламенту і проводяться невідкладно для забезпечення розг ляду питань 
порядку денного пленарних засідань.  
Комітет також відзначив, що відповідно до положень частини першої 
статті  12 Закону «Про правовий режим надзвичайного стану» у разі введення 
надзвичайного стану в Україні чи в окремих її місцевостях Верховна Р ада прий -
має рішення про продовження сесії або її роботи в пленарних засіданнях 
протягом усього періоду дії надзвичайного стану, а в разі введення воєнного 
стану в Україні або окремих її місцевостях парламент працює в пленарному 
режимі, що передбачено стат тею 12 Закону «Про правовий режим воєнного 
стану».  
Отже, у підсумку розгляду цього питання регламентний комітет ухвалив 
висновок на цей проект постанови та рекомендує Верховній Раді України 
прийняти його в цілому. Просимо підтримати.  
Дякую.  
 
ГОЛОВУЮЧИЙ.  Дякую.  
Шановні колеги, є необхідність обговорювати це питання? Можемо 
проголосувати?  
Шановні колеги, я ставлю на голосування пропо зицію комітету прийняти  
проект Постанови «Про організацію роботи Верховної Ради України в умовах дії 
надзвичайного та/або воєнно го стану» ( № 7105 ) в цілому.  
Шановні колеги, готові голосувати? Прошу народних депутатів 
голосувати.  
«За» – 342. 
Рішення прийнято.  
Шановні колеги, ми зараз завершимо це позачергове засідання Верховної 
Ради України, але після цього я прошу голів фракцій і г руп зібратися у мене, 16 тому що нам треба довести ще одне питання, і в нас сьогодні буде ще одне 
засідання, яке стосуватиметься затвердження указу Президента про введення 
надзвичайного стану.  
Я прошу народних депутатів не розходитися, сьогодні вся країна не розхо -
диться, всі повинні бути згуртовані, бути в цьому залі. Як тільки ми  завершимо 
всі необхідні процедури щодо внесення ць ого питання в  зал, ми одразу 
зберемося.  
Прошу всіх голів фракцій і груп, прошу керівника комітету Завітневича 
зібратися зараз у моє му кабінеті.  
Позачергове пленарне засідання Верховної Ради України оголошую 
закритим (Шум у залі) . 
Я думаю, що мінімум 40 хвилин.  