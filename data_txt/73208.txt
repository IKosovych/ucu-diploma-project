 
 
ВЕРХОВНА РАДА УКРАЇНИ  
ІХ СКЛИКАННЯ  
 
 
 
 
 
 
СЬОМА  СЕСІЯ  
 
 
 
 
 
 
 
Стенограма пленарного засідання  
23 лютого  2022 року  
 
 
 
 
 
 
 
 
Київ 2022 
 2  
 
ВЕРХОВНА РАДА УКРАЇНИ  
ІХ СКЛИКАННЯ  
 
 
СЬОМА  СЕСІЯ  
 
 
 
ПОЗАЧЕРГОВЕ ЗАСІДАННЯ  
 
 
Стенограма пленарного засідання  
23 лютого  2022 року  
 
 
 
 
 
 
 
 
 
 
 
Редакційне управління  
Головного управління документального забезпечення  
Апарату Верховної Ради України  3  
ЗМІСТ  
Позачергове засідання  
(Середа, 23  лютого 2022  року)  
 
 
 Прийняття Закону України  «Про затвердження Указу  
  Президента України «Про введення надзвичайного стану  
  в окремих регіонах України»  …4 
 
 Результати поіменної реєстрації  
 
 Резул ьтати поіменного голосування  4  
 
ПОЗАЧЕРГОВЕ ЗАСІДАННЯ  
 
Зал засідань Верховної Ради України  
23 лютого 2022  року, 21  година 23  хвилин и 
 
Веде засідання Голова Верховної Ради України  
СТЕФАНЧУК  Р.О.  
 
ГОЛОВУЮЧИЙ.  Шановні колеги! Запрошую народних депутатів до 
залу, думаю, за декілька хвилин ми почнемо наше засідання . 
Шановні колеги, прошу народн их депутатів займати свої місця.  
Добрий вечір, шановні депутати! Добрий веч ір, шановні народні депутати 
та гості Верховної Ради України! У зв’язку з прийняттям Президентом України 
рішення про введення надзвичайно стану в окремих регіонах України та від -
повідно до пункту  31 частини третьої статті  83, частини першої статті  85 Кон -
ституції України ми сьогодні проводимо позачергове пленарне засідання Вер -
ховної Ради України.  
Прошу народних депутатів підготу ватися до електронної реєстрації. Нага -
дую, що після початку реєстрації необхідно, утримуючи сенсорну кнопку, натис -
нути на зелену кнопку «За» та утримувати її до кінця реєстрації.  
Шановні народні депутати… (Шум у залі) . Ну, бачите, у когось, може, 
погана пам’ять.  
Прошу народних депутатів зареєструватися.  
У залі зареєструвалися 327  народних депутатів. Позачергове пленарне 
засідання Верховної Ради України оголошую відкритим.  
Шановні народні депутати, згідно з пунктом  31 частини першої статті  85 
Конституції У країни, пунктом  21 частини першої статті  106 Конституції Укра -
їни, статей  5, 6 Закону України «Про правовий режим надзвичайного стану» 
Президент України 23  лютого вніс на розгляд Верховної Ради України проект 
Закону «Про затвердження Указу Президента Украї ни «Про введення надзви -
чайного ста ну в окремих регіонах України» ( № 7108 ). 
Відповідно до статті  189 Регламенту Вер ховної Ради України питання про  
затвердження указу Президента України про  введення надзвичайного стану 
в  Україні або в окремих її місцевостя х розглядається Верховною Радою без 
голосування щодо включення його до порядку денного за процедурою першого 
читання та прийняття закону в цілому. Таке питання може вноситися на розгляд 
Верховної Ради без попередньої підготовки в комітетах, але комітети пр овели 
таку підготовку.  
Відповідно до Регламенту пропонується такий порядок розгляду цього 
питання: доповідь Секретаря Ради національної безпеки і оборони України – 
до 7 хвилин (можна і  менше, Олексію Мячеславовичу),  після цього співдоповідь 5 від профільного  комітету – до 5  хвилин (можна і менше), далі ми пропонуємо 
виступи від депутатських фракцій і груп – по 2 хвилини (лише від тих фракцій, 
які бажають, ми так домовилися, таких фракцій буде небагато), і після цього 
переходимо до прийняття рішення.  
Шановні к олеги, сприймаємо такий рег ламент? Заперечень не буде ні 
в кого?  
Шановні народні депутати, переходимо до розгляду питання. Слово для 
доповіді надається Секретарю Ради національної безпеки і оборони України 
Олексію Мячеславовичу Данілову.  
Будь ласка, Олексі ю Мячеславовичу.  
 
ДАНІЛОВ  О.М. , Секретар Ради національної безпеки і оборони України . 
Шановні народні депутати, шановний пане Голово! Сьогодні відбулося засі -
дання Ради національної безпеки і оборони України під головуванням Прези -
дента України, на якому р озглядалося одне питання: про  введення надзвичай -
ного стану в  Україні. На засіданні була заслухана доповідь міністра оборони 
України, міністра внутрішніх справ України, Голови Служби безпеки України, 
керівників розвідувальної спільноти, прикордонної служби . Надана інформація 
була детально обговорена на предмет ризиків і загроз суверенітету та терито -
ріальної цілісності нашої країни.  
У цьому плані головним викликом нашої безпеки була, є, і залишається 
агресивна політика Росії по відношенню до нашої країни. 2 1 лютого 2022  року 
керівництвом Російської Федерації визнано незалежність самопроголошених 
«ЛНР/ДНР» та прийнято рішення щодо введення на тимчасово окуповані тери -
торії Донецької та Луганської областей підрозділів збройних сил Російської 
Федерації. Такі ді ї є продовженням політики Російської Федерації щодо ескала -
ції збройної агресії проти нашої країни, нав’язування сепаратизму, провокування 
міжнаціональних, міжконфесійних конфліктів, масових безпорядків, що загро -
жує безпеці, життю та здоров’ю наших громад ян, державному суверенітету, 
конституційному ладу та територіальній цілісності нашої країни.  
Підривна діяльність спеціальних служб Російської Федерації, підтриму -
вана нею діяльність сепаратистських сил, кримінальних та незаконних військо -
вих угруповань на окупованих територіях Донецької та Луганської областей, 
здійснення ними терористичної діяльності набули характеру збройного проти -
стояння і загрожують поширенню на інші регіони нашої країни.  
З метою нормалізації обстановки в державі, забезпечення захисту т а охо -
рони державного кордону, протидії злочинності, підтримання громадської без -
пеки та порядку, створення умов для належного функціонування органів дер -
жавної влади, місцевого самоврядування та інших інститутів громадянського 
суспільства, запобігання спр обам захоплення державної влади та зміни консти -
туційної влади України шляхом насильства, керуючись пунктами  5 і 6 частини  
другої статті  4 Закону України «Про правовий режим надзвичайного стану», 6 на засіданні Ради національної безпеки і оборони було прийня то відповідне 
рішення.  
Шановні колеги, я дуже вас прошу підтримати це рішення. Ми доволі 
довго утримувалися від таких рішень щодо введення надзвичайного стану на тих 
чи інших територіях. Сьогодні ситуація ускладнилася, вона не проста. Ми не 
будемо нічого п риховувати від вас, нам треба цей режим, і ми пропонуємо 
ввести його на всій території нашої країни, крім Донецької і Луганської об -
ластей. На території Донецької і Луганської областей діє інший режим, який 
пов’язаний з проведенням нами ООС.  
Ситуація, ще р аз наголошую, не проста, але вона абсолютно контрольо -
вана. За даними розвідок усіх наших партнерів, за даними наших розвідок, за 
даними наших аналітиків, без внутрішньої дестабілізації на території нашої 
країни захоплення України неможливе. Питання внутрі шньої дестабілізації для 
Російської Федерації – це питання номер один.  
Для того щоб запобігти цим подіям, на засіданні Ради національної без-
пеки і  оборони ми обговорили це питання, Президент його підтримав, і  я дуже 
вас прошу підтримати дану пропозицію Пр езидента нашої країни.  
 
ГОЛОВУЮЧИЙ.  Дякуємо пану Секрет арю Ради національної безпеки 
і оборони Олексію Мячеславовичу за доповідь.  
Ми домовилися, що запитань не будемо ставити, тому що ми і так сьогодні 
провели в дискусіях дуже багато часу.  
Шановні народні депутати, до слова для співдоповіді запрошується голова 
Комітету Верховної Ради України з питань національної безпеки, оборони 
та  розвідки Олександр Михайлович Завітневич. Будь ласка, Олександре 
Михайловичу.  
 
ЗАВІТНЕВИЧ  О.М. , голова  Комітету Верховної Рад и України з питань 
національної безпеки, оборони та розвідки (загальнодержавний багатоман -
датний виборчий округ, політична партія «Слуга народу»).  Шановна президіє, 
шановні колеги! Відповідно до доручення Голови Верховної Ради України Комі -
тет з питань нац іональної безпеки, оборони та розвідки на своєму засіданні 
23 лютого 2022  року розглянув проект Закону «Про затвердження Указу Прези -
дента України «Про введення надзвичайного стану в окремих регіонах України» 
(№ 7108), доопрацьований, поданий Президентом У країни.  
Метою проекту є затвердження Верховною Радою України відповідно до 
пункту  31 частини першої статті  85 Конституції України та частини першої 
статті  5 Закону «Про правовий режим надзвичайного стану», Указу Президента 
України «Про введення надзвичайно го стану в окремих регіонах України» 
(№ 63/2022 ) від 23  лютого 2022  року.  
Комітет одностайно ухвалив рішення рекомендувати Верховній Раді Укра -
їни за результатами розгляду проекту закону прийняти його за основу і в цілому, 
затвердивши рішення Президента Ук раїни.  
Дякую.  7 ГОЛОВУЮЧИЙ.  Дякую, шановний Олександре Михайловичу.  
Шановні колеги, ми домовилися, що даємо можливість виступити тим 
депутатським фракціям і групам, які мають бажання. Прошу відповідні депу -
татські фракції і групи записатися на виступи до 2  хвилин.  
Слово надається народному депутату Качному, фракція політичної партії 
«Опозиційна платформа – За життя». Олександре Сталіноленовичу, будь ласка.  
Колтунович Олександр Сергійович. Будь ласка.  
Бачите, всі захотіли виступити.  
 
КОЛТУНОВИЧ  О.С. , голова пі дкомітету Комітету Верховної Ради 
України з питань економічного розвитку (загальнодержавний багатомандат -
ний виборчий округ, політична партія «Опозиційна платформа – За життя»).  
Дякую. Шановний пане Голово, шановні колеги! Запровадження надзвичайного 
стану  призводить до окремих негативних явищ і наслідків у макроекономічній 
і монетарній площині, ви це вже бачили сьогодні в обмінниках. Я поясню, 
у чому тут фішка і основні моменти.  
По-перше, це відтік прямих іноземних інвестицій, по -друге, є ще один мо -
мент, який стосується падіння і девальвації національної грошової одиниці. На 
сьогодні в нас складна ситуація, і тому Національному банку необхідно буде 
втримати гривню. З цієї точки зору я звертаю вашу увагу на те, щоб усе -таки 
всередині країни вирішувати питан ня, які стосуються національного масштабу 
і національної економіки, яким чином зараз будемо втримувати гривню.  
Перше. Національний банк не має резерву для інтервенції національної 
грошової одиниці. Для цього необхідно сформувати резервний фонд, який буде 
докапіталізовувати і підтримувати національну грошову одиницю.  
Друге. Необхідно врахувати інфляційні ризики, які також на сьогодні 
будуть. Послухайте уважно, я кажу саме про те, що необхідно врахувати для 
того, щоб збити ці панічні настрої для національної економіки. Це важливі речі 
макроекономічного і монетарного характеру, тому важливо те, що має сьогодні 
робити, наприклад, Національний банк України.  
І останнє. Є питання щодо виконання контрактів за окремими договорами. 
Ми також це маємо враховувати для то го, щоб галопуюча інфляція не накрила 
країну.  
Тому з цієї точки зору інфляційні, девальваційні, інші ризики необхідно 
враховувати. Ось про що йде мова  і чому я взяв слово, щоб усі ті р ечі, зокрема 
долар по 31  гривні  та інші, ми  зараз збили і врахувал и. 
Дякую за увагу.  
 
ГОЛОВУЮЧИЙ.  Слово надається народній депутатці України 
Констанкевич Ірині Мирославівні, депутатська група «Партія «За майбутнє».  
Тарас Іванович Батенко. Будь ласка.  
 8 БАТЕНКО  Т.І., член Комітету Верховної Ради України з питань бю -
джету (однома ндатний виборчий округ №  123, Львівська область, самовису -
ванець).  Шановні колеги! Я вважаю і наша депутатська група «Партія «За 
майбутнє» вважає, що кожен день, який сьогодні переживає українська нація 
і  Українська держа ва, – надважливий та історичний день задля збереження 
українського суверенітету.  
Ви знаєте, я дум аю, що невдовзі, за пару років,  люди, які були причетні до 
рішення, яке ми сьогодні будемо приймати, у своїх спогадах опишуть усі 
перипетії його прийняття. Але  я більш ніж переконаний, що це рішення свідчить 
про те, що ми точно не російська Державна Дума, тому що стільки часу обгово -
рюємо указ Президента, адже Державна Дума за 2 -3 хвилини проголосувала, як 
швидко треба ввести війська в іншу державу. Більше того,  ми можемо диску -
тувати, можемо переконувати і можемо солідарно відповідати на блуд, який 
чуємо від окремо взятої політичної фракції, і ми показуємо консолідацію укра -
їнського парламенту перед лицем ворога.  
Тому, друзі, я хочу сказати, що кожен з нас, прис утніх тут, сподівається, 
що Президент як Верховний Головнокомандувач, що уряд, Національний банк, 
усі органи влади сьогодні знають, що далі робити і щод о оборони, і щодо 
енергетики, і  щодо економіки, і щодо всіх інших галузей життя. Головне, ми 
маємо забез печити впевненість, спокій у державі і перемогу в завтрашньому дні. 
Голосуємо  «за».  
Дякую. Слава Україні!  
 
ГОЛОВУЮЧИЙ.  Героям слава!  
Бакунець Павло Андрійович, група «Довіра». Будь ласка.  
 
БАКУНЕЦЬ  П.А. , член Комітету Верховної Ради України з питань еко -
логічної політики та природокористування (одномандатний виборчий округ 
№ 122, Львівська область, політична партія «Об’єднання «Самопоміч»).  Ми, 
Верховна Рада України, зібралися тут сьогодні, щоб затвердити Указ Президента 
України «Про введення надзвичайного стану в окремих регіонах України». 
Україна випробувала всі дипломатичні шляхи, однак агресія з боку Росії зростає, 
на наших кордонах стоїть вороже військо. З нашої сторони на кордоні стоїть 
сильна, міцна українська армія, в яку ми віримо, але ситуація ускл аднена, і це 
означає, що потрібно негайно вводити надзвичайний стан.  
Запроваджуючи надзвичайний стан, ми діємо на випередження ідеям 
Кремля, дії якого спрямовані на дестабілізацію ситуації всередині нашої країни. 
Ми діємо так, щоб насамперед мобілізувати м ісцеву владу, державну владу та 
силові структури, щоб попередити можливі провокації всередині нашої країни, 
щоб зменшити панічні настрої серед населення України.  
Надзвичайний стан – для того, щоб бути го товими до можливих прово -
кацій з  боку терористичних р осійських угруповань, які можуть бути всередині 9 нашої країни. Надзвичайний стан – для того , щоб чітко визначити обов’язки  
місцевої, державної влади, громадян і силових структур.  
Переконаний, що введення надзвичайног о стану не перешкодить життю 
та здоров’ю законослухняних громадян. Українцям немає за що переживати, 
у нас міцна армія, нам потрібно зберігати розсудливість і не вірити фейкам 
у соціальних мережах. Довіряйте офіційним джерелам інформації. Ми – сильна 
нація.  
Слава Україні! Слава Збройним Силам!  
 
ГОЛОВУЮЧИЙ.  Героям слава!  
Слово надається народному депутату Михайлу Забродському, фракція 
«Європейська солідарність».  
 
ЗАБРОДСЬКИЙ  М.В. , перший заступник голови Комітету Верховної 
Ради України з питань національної безпеки, оборони та розвідки (загально -
державний багатомандатний виборчий округ, політична партія «Європейська 
солідарність»).  Шановні колеги, шановні українці! Ми – горда і волелюбна 
нація, яка вже не перший рік живе в зовсім іншій суспільній і політичній 
реальності, яку дуже важко зрозуміти, ос обливо в Москві.  
Сьогодні ми з вами зробили чимало, і впевнений, через декілька хвилин 
зробимо ще більше. Урешті -решт ті обмеження і ті жертви, на які, можливо, до -
ведеться піти багатьом з нас і мільйонам наших співвітчизників, це не така 
висока плата, адж е це не настільки серйозно порівняно з тим, чим ризикують ті, 
які зараз перебувають на сході нашої держави і на інших кордонах, на інших 
стратегічних напрямках. Але ми маємо чітко розуміти: ми лише на початку 
нашого шляху, нам ще є над чим працювати і що з робити для оборони цієї 
країни.  
На черзі розгляд нової редакції Закону «Про основи національного спро -
тиву», на черзі нові пропозиції щодо збільшення фі нансування армії, на черзі 
(для окремих категорій, присутніх тут) проект закону про колабораціонізм, яки й 
ми теж розглянемо.  
Нещодавно, буквально вчора ввечері я повернувся з відрядження. Скільки 
можна було за 72  години проїхати? Ну, більше половини лінії зіткнення. Всіх 
військових хвилює лише одне питання. І це не лише питання бронежилетів, 
касок, боєприпас ів, продовольства і пального. Їх хвилює моноліт, який має зали -
шитися тут, у тилу. І ми з вами – відображення цього моноліту. Ми – та єдина 
сила, яка має консолідувати суспільство і думати не про політичні вподобання, 
а про захист нашої країни (Оплески) . 
Пропоную для того, щоб продемонструвати тим з них, хто, можливо, нас 
зараз дивиться, встати і стоячи привітати Збройні Сили України та інші військо -
ві формування, які боронять нашу державу (Оплески) . 
 10 ГОЛОВУЮЧИЙ.  Слово надається народній депутатці України 
Стефанишиній Ользі Анатоліївні.  
Соломія Бобровська, фракція «Голос». Будь ласка.  
 
БОБРОВСЬКА  С.А. , секретар Ко мітету Верховної Ради України з пи-
тань зовнішньої політики та міжпарламентського співробітництва (загально -
державний багатомандатний виборчий окру г, політична партія «Голос»).  
Фракція «Голос». Шановні українці! Ми приводимо державу в стан повної 
обороноздатності, бо як країна, яка восьмий рік веде війну за свою державу, ми 
знаємо, що таке в критичний час бути згуртованими, мобілізованими і чітко 
розуміти, що ко жен з  нас повинен, має і зобов’язаний робити.  
Я хочу наголосити, що введення режиму надзвичайного стану не означає 
введення режиму воєнного стану, це категорично різні речі. І сьогодні надзви -
чайний стан вводиться для того, щоб оперативно й шви дко могли прийматися 
рішення на місцях для того, щоб не було паніки, і штаби у ваших областях уже 
розгорнуті і  працюють. Але наголошу, жодної паніки, хаосу, дезінформації, 
дезорганізації, тому що це та зброя, яку сьогодні Російська Федерація опера -
тивно на  всіх можливих міжнародних і насамперед на наших внутрішніх 
майданчиках використовує, тисячами штампуючи фейки, в які вже, власне, не 
вірять і їхні громадяни.  
Я прошу всіх тут присутніх заспокоїти своїх виборців на місцях і сказати, 
що права громадян будут ь максимально забезпечені і не турбуватимуть ані 
бізнес, ані економіку. Це для того, щоб влада могла швидко й оперативно прий -
мати рішення на своїх місцях.  
І найважливіше. Шановні українці, сьогодні час готуватися стояти  
пліч-о-пліч за себе і пам’ятати, що  це наша війна за нашу землю.  
Дякую.  
 
ГОЛОВУЮЧИЙ.  Слово надається народній депутатці Гринчук Оксані 
Анатолівні, фракція політичної партії «Слуга народу».  
Бужанський Максим Аркадійович. Будь ласка.  
 
БУЖАНСЬКИЙ  М.А. , член Комітету Верховної Ради України з пи тань 
правоохоронної діяльності (одномандатний виборчий округ №  25, Дніпропет -
ровська область, політична партія «Слуга народу»).  Шановні українці! Коли 
дорослі налякані, це відчувають діти, їм тоді теж страшно. Тож не бійтеся 
нічого, бережіть дітей.  
Зараз м и проголосуємо за введення надзвичайного стану на всій території 
нашої країни. Я хочу ще раз підкреслити, що всі  заборони, які передбачаються 
в разі запровадження цього стану, вводитимуться лише за потреби, якщо буде 
така ситуація, а якщо ні, то життя кожн ого українця не зміниться.  
Ми голосуємо за введення надзвичайного стану на 30  днів, і я прошу 
кожного без винятку підтримати це рішення. Це наша позиція, ми повинні 11 продемонструвати, що беремо на себе повну відповідальність за те, що від -
бувається в країні  в такі скрутні часи. Я пропоную перестати шукати ворогів 
поміж нас. Ми всі представляємо тут наших виборців, наших громадян. Я  про-
поную витрачати менше часу на порожні політичні гасла і більше часу при -
діляти цифрам, математиці. Давайте розмовляти мовою цифр, бо час у нас уже 
дуже критичний.  
Прошу всіх без винятку підтримати введення надзвичайного стану.  
 
ГОЛОВУЮЧИЙ.  Слово надається народному депутату Власенку Сергію 
Володимировичу, фракція «Батьківщина».  
 
ВЛАСЕНКО  С.В. , член Комітету Верховної Ради Украї ни з питань пра -
вової політики (загальнодержавний багатомандатний виборчий округ, полі -
тична партія Всеукраїнське об’єднання «Батьківщина»).  Дякую, пане Голово. 
За останні декілька днів я значно більше ніж зазвичай спілкуюся з військовими. 
Дорослі не боять ся, дорослі готові захищати нашу країну, дорослі готові зробити 
все для того, щоб і інші дорослі, і наші діти були повністю захищені.  
Фракція «Батьківщина» одностайно і беззаперечно підтримає указ Прези -
дента про запровадження надзвичайного стану. Я хотів би сказати, що цей указ 
дуже збалансований. Він, з одного боку, надає можливість органам державної 
влади, органам місцевого самоврядування оперативно в короткі, стислі терміни 
реагувати на можливі провокації, але, з другого боку, указ не зачіпає ключових 
основоположних прав людини і не обмежує їх. Це вкрай важливо для того, щоб 
держава продовжувала спокійно працювати, але маючи інструменти для від -
повіді і відсічі будь -якій провокації, яка виникла б за цей період, за період дії 
цього указу.  
Тому я ще раз зв ертаюся до всіх. По -перше, доро слі не бояться. По -друге, 
у країні немає жодної паніки. Суспільство розуміє, чому держава сьогодні 
зобов’язана реагувати на ті виклики, які є, у той спосіб, як держава реагує, 
а  саме шляхом запровадження надзвичайного стану на всій території нашої 
держави.  
Ще раз підкреслю, «Батьківщина» одностайно і в повному складі під -
тримує цей збалансований і виважений указ.  
Дякую (Оплески) . 
 
ГОЛОВУЮЧИЙ.  Дякую.  
Шановні народні депутати, обговорення питання завершено. Переходимо 
до прийня ття рішення.  
Відповідно до пункту  31 частини першої статті  85 Конституції України, 
статей  189, 190 Регламенту Верховної Ради України, статей  5, 6 Закону України 
«Про правовий режим надзвичайного стану» ставлю на голосування пропозицію 
про прийняття проекту  Закону України «Про затвердження Указу Президента 12 України «Про введення надзвичайного стану в окремих регіонах України» 
(№ 7108 ) в цілому з необхідними техніко -юридичними правками.  
Шановні колеги, готові голосувати? Прошу народних депутатів 
голосувати.  
«За» – 335. 
Рішення прийнято.  
Покажіть по фракціях і групах, будь ласка (Оплески) . 
Шановні колеги, позачергове пленарне засідання Верховної Ради України 
оголошую закритим.  
 