ЗМІСТ  
Засідання  перше  
(Вівторок , 1 вересня  2015 року)  
 
 
Відкриття третьої сесії Верховної Ради України  
 восьмого скликання  …2 
 
 
Результати поіменної реєстрації  
 
 
 
 
 
 
 
 
 
 
 
 
 2 ЗАСІДАН НЯ ПЕРШЕ  
 
Сесійний зал Верховної Ради України  
1 вересня 2015 року, 14 година  
 
Веде засідання Голова Верховної Ради України  
ГРОЙСМАН В.Б.  
 
ГОЛОВУЮЧИЙ. Шановні колеги народні депутати, прошу 
займати свої місця і підготуватися до реєстрації. Прошу ввімкнути 
систему “Рада” для реєстрації народних депутатів у залі.  
У сесійному залі зареєструвалися 311 народних депутатів.  
Шановні народні депутати та гості Верховної Ради України! 
У засіданні Верховної Ради України беруть участь члени Кабінету 
Міністрів, керівники  центральних органів виконавчої влади, керів -
ники судової гілки влади. Присутні посадові особи, яких Верховна 
Рада обирає і призначає, представники громадських організацій, 
засобів масової інформації, глави дипломатичних представництв 
іноземних держав та і нші офіційні особи.  
Шановні народні депутати та гості Верховної Ради України! 
Відповідно до статті 83 Конституції України третя сесія Верховної 
Ради України восьмого скликання оголошується відкритою.  
 
(Лунає Державний Гімн України) . 
 
Веде засідання Перший заступник Голови Верховної Ради  
України ПАРУБІЙ А.В.  
 
ГОЛОВУЮЧИЙ. До слова запрошується Голова Верховної 
Ради України Володимир Борисович Гройсман.  
 
ГРОЙСМАН  В.Б., Голова Верховної Ради України  (загально -
державний багатомандатний виборчий округ, партія “Б лок Петра 
Порошенка”) . Шановний український народе! Шановні колеги 3 народні депутати, гості та запрошені! У надзвичайно трагічний 
день, чорний день українського парламентаризму, ми відкриваємо 
чергову сесію Верховної Ради України. Учора під стінами україн -
ського парламенту від рук злочинців і вбивць постраждали більше 
100 наших героїв — хлопців, які захищали право України на демо -
кратію, на парламентаризм, які робили з честю свою справу і ви -
конували свій громадянський обов’язок. За даними на сьогодні, 
три л юдини загинули від негідників, які дозволили собі вбивати 
в центрі столиці. Молоді хлопці, трохи більше 20  років, — це чиїсь 
діти, це люди, які могли жити, створювати сім’ї, народжувати ді -
тей. Але ні — вийшло по -іншому. Я закликаю вшанувати світлу 
пам’ять  наших героїв.  
(Хвилина мовчання) . 
Хочу особисто, від вашого імені, від імені всіх нормальних 
громадян нашої держави подякувати за те, що вони виконували 
достойно свій обов’язок, якісно робили свою справу, поважаючи 
право на мирні зібрання. Закликаю всю п равоохоронну систему 
знайти кожного причетного до цього теракту. І кожен причетний, 
я не побоюся цього слова, має нести найжорсткішу відповідаль -
ність, у тому числі й політичну, за те, що перетворили абсолютно 
мирне зібрання на смерті та кровопролиття.  
Переконаний, що нині українські громадяни, українське су -
спільство очікують від парламенту якісної роботи, а не популізму, 
бо сьогодні в цих умовах я не можу назвати його дешевим. Люди 
потребують прийняття якісних, демократичних рішень, які зміню -
ватимуть на шу країну.  
Переконаний у тому, що для кожного з нас це має бути 
обов’язком. Ми той парламент, який прийшов після Революції 
гідності. Ми маємо бути відповідальними перед тими, які віддали 
своє життя за нашу незалежність і свободу. І я закликаю відсьо -
годні демонструвати зовсім іншу якість парламентаризму, шану та 
повагу один до одного, щоб українці пишалися українським 
парламентом, який має привнести стабільність у нашу державу, 
спокій і якість життя людей.  4 Я закликаю всіх народних депутатів, усі фракц ії українського 
парламенту прийняти спільну заяву щодо вчорашніх подій, взяти 
на себе зобов’язання неухильно дотримуватися норм парламента -
ризму, Регламенту. Я хотів би, щоб ми вийшли на нову якість 
нашої спільної роботи.  
Серед нас, шановні колеги, присут ні хлопці, які захищають 
і  захищали нашу державу. Я кажу про загибель і поранення нац -
гвардійців, які сумлінно виконували свій обов’язок. І зараз я хочу 
запросити до слова одного з представників добровольчого руху, 
людину, яка стояла і стоїть у витоків На ціональної гвардії, нашого 
колегу народног о депутата України Юрія Березу.  
Слава Україні!  
 
ГОЛОСИ ІЗ ЗАЛУ. Героям слава!  
 
БЕРЕЗА  Ю.М., голова підкомітету Комітету Верховної Ради 
України з питань національної безпеки і оборони (загально -
державний багатоманда тний виборчий округ, політична партія 
“Народний фронт”) . Дуже складно і непросто сьогодні говорити 
про те, що відбувалося вчора. Насправді учора під стінами 
Верховної Ради України загинули три побратими. Три бійці Націо -
нальної гвардії, які виконували свій  обов’язок. За півтора року 
я поховав дуже багато людей, але вони загинули на сході від куль 
ворога. Скажіть, від чиєї кулі загинули ці три юні хлопці? Чому на 
сьогодні в моїй країні хлопці г инуть від політиканства? Чому в  моїй 
країні вони гинуть за кожног о з нас, захищаючи демократію під 
стінами українського парламенту?  
Мені практично цілу ніч телефонували багато хлопців з пере -
дової, зі сходу. Вони просили пояснити, чому так? Відповідь не -
однозначна і непроста. Ви знаєте, мабуть, досить нам уже грати -
ся в такі ігри, після яких матері ховають своїх дітей! А ці три 
воїни… Я хотів би, щоб хтось із вас поїхав зі мною ховати цих 
хлопців . І тоді, можливо, ми більше задумаємося про те, що тут 
робимо і як робимо.  5 Ніхто нам не подарує країни! Країну нам доводиться  ви-
гризати під вогнем ворога. Мені страшно те, що ворог, здається, 
ходить у нас за спиною.  
Ви знаєте, ніхто з нас не захищений. Ніхто не буде захище -
ним доти, поки не лише кри мінальна, а й політична відпові даль-
ність за всі свої вчинки буде нормою в моїй державі.  
Я не знаю, як дивитися в очі матерям! Як пояснити, чому 
діти загинули не на фронті, а в Києві, у центрі столиці?  
І тому я закликаю : колеги, друзі, побратими , нам треба 
закінчувати  з оцією незрозумілістю в наших стосунках ! Якщо ми 
зараз не зробим о висновків, то повторимо 17 -й рік. Якщо зараз 
ми не об’єднаємося, то втратимо цю державу. І ніяких виправдань 
на тому і на цьому світі ми не отримаємо. Нам не пробачить Бог, 
нам не пробачать люди.  
Прошу хвилиною мовчання вшанувати пам’ять загиблих 
воїнів  України.  
(Хвилина мовчання) .  
Дякую. Слава Україні!  
 
ГОЛОСИ ІЗ ЗАЛУ. Героям слава!  
 
Веде засідання Голова Верховної Ради України  
ГРОЙСМАН В.Б.  
 
ГОЛОВУЮЧИЙ. Пленарне засідання Верховної Ради України 
оголошується закритим.  
Завтра ми продовжимо нашу робот у о 10 годині. Дякую.  
 