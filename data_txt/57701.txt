 
ЗМІСТ  
Позачергове  засідання  
(Четвер , 11 липня 2019 року)  
 
 
 Прийняття Закону «Про внесення змін  до деяких  
  законодавчих актів України  щодо посилення  
  відповідальності за злочини,  вчинені щодо малолітньої  
  чи малолітнього,  неповнолітнь ої чи неп овнолі тнього  
  та особи,  яка не досягла статевої зрілості»  …2 
 
 Прийняття за основу проекту  Закону «Про  внесення змін  
  до деяких законів України  щодо впровадження  
  Єдиного реєстру осіб, засуджених  за злочини  
  проти статевої свободи та статевої  недоторканос ті  
  малолітньої чи малолітнього,  та посилення  
  відповідальності за злочини,  вчинені проти статевої  
  свободи та статевої  недоторканості малолітньої  
  чи малолітнього»  …5 
 
 Заява  фракці й «Народний фронт»  
  та «Блок Петра Порошенка » …14 
 
 Результати поіменної реєстрації  
 
 Результати поіменного голосування  2  
 
ПОЗАЧЕРГОВЕ ЗАСІДАННЯ  
 
Сесійний зал Верховної Ради України  
11 липня 2019 року, 14 година 15 хвилин  
 
Веде засідання Голова Верховної Ради України  
ПАРУБІЙ А.В.  
 
ГОЛОВУЮЧИЙ.  Шановні колеги! У зв’язку з вимогою 158  на-
родних депутатів про скликання позачергового пленарного засідання  
Верховної Ради України восьмого скликання та відповідно до частини 
восьмої статті  19 Регламенту Верховної Ради України сьогодні ми 
проводимо позачергове пленарне засідання. Прошу народних депута -
тів підготуватися до реєстрації.  
Прошу народних депутатів за йняти свої робочі місця і прошу 
зареєструватися для участі в позачерговому засіданні. І нагадую, що 
треба буде також і письмово зареєструватися. Прошу зареєструватися.  
Зареєстровано 305  народних депутатів України. Позачергове пле -
нарне засідання Верховної Ради України оголошується відкритим.  
Шановні колеги! На цьому позачерговому засіданні запропо -
новано розглянути два законопроекти – № 6449 і №  6607. Я пропоную 
коротко їх розглянути: скорочена процедура, доповідь і голосування.  
Отже, проект Закону України «Про внесення змін до деяких за -
конодавчих актів України щодо посилення відповідальності за злочи -
ни, вчинені щодо малолітньої чи малолітнього, неповнолітньої чи не -
повнолітнього та особи, яка не досягла статевої зрілості» ( № 6449 ). 
Прошу підтримати розгляд за скороченою процедурою. Прошу про -
голосувати за розгляд за скороченою процедурою. Голосуємо. Будь 
ласка, 150  голосів.  
«За» – 154. 
Рішення прийнято.  
Запрошую до доповіді народно го депутата України Олега 
Валерійовича Ляшка. Будь ласка.  
 3 ЛЯШКО  О.В. , член Комітету Верховної Ради України з питань 
податкової та митної політики (загальнодержавний багатоман -
датний виборчий округ, Радикальна партія Олега Ляшка) . Шановні 
українці! Шановн і колеги! Сьогодні ми маємо унікальний шанс 
нарешті прийняти закони, які зупинять епідемію сексуальних злочинів 
проти українських дітей.  
За перше півріччя цього року в Україні майже 200  діточок стали 
жертвами сексуального насильства з боку педофілів. Згада йте траге -
дію на Одещині, коли була вбита 11 -річна дівчинка Дар’я Лук’яненко. 
Згадайте трагедію, коли 5  липня у Дніпрі було затримано чергового 
покидька, який зґвалтував і вбив дівчинку 2005  року народження. 
Кожного дня страждає дитина! За минулу добу четв еро дітей стали 
жертвами педофілів.  
Ми пропонуємо прийняти наш законопроект. Дякую комітету, 
який підтримав його прийняття за основу і в цілому. Треба запрова -
дити найжорсткішу відповідальність сексуальних маніяків – мінімум 
15 років тюрми без права достро кового звільнення (Оплески).  Пожит -
тєвий нагляд правоохоронних органів за такими злочинцями. Виключ -
но відкритий реєстр педофілів, щоб не тільки правоохоронні органи, 
а кожна мама, кожен батько могли зайти і подивитися, де може чату -
вати загроза, де може б ути покидьок. Щоб він на гарматний постріл не 
підходив ні до школи, ні до дитсадка, ні до дитячого майданчика. При -
мусова хімічна кастрація педофілів, щоб вони не могли ґвалтувати 
дітей.  
Якщо ми з вами приймемо ці закони, світовий досвід показує, що 
епідем ія сексуального насильства проти дітей буде зупинена. Давайте 
це зробимо.  
Я звертаюся до Голови Верховної Ради України. Заради пам’яті 
Дар’ї Лук’яненко, Тетяни Мізіної, Насті Балябіної, Аліни Васютіної 
та сотень інших вбитих українських дітей давайте прий мемо цей за -
кон. Я  прошу парламент проголосувати за законопроект №  6449 і на -
звати цей закон іменем 11 -річної дівчинки з Одещини Дар’ї Лук’янен -
ко, яка стала жертвою педофіла. В її особі – заради пам’яті всіх невин -
но вбитих дітей, заради порятунку життя н аших українських дітей да -
вайте приймемо цей закон Дар’ї Лук’яненко і зупинимо злочини проти 
дітей  (Оплески).  
 4 ГОЛОВУЮЧИЙ.  Дякую.  
До співдоповіді запрошується голова Комітету з питань законо -
давчого забезпечення правоохоронної діяльності Андрій Анатолійо -
вич Кожем’якін. Будь ласка.  
 
КОЖЕМ’ЯКІН  А.А. , голова Комітету Верховної Ради України 
з питань законодавчого забезпечення правоохоронної діяльності 
(загальнодержавний багатомандатний виборчий округ, політична 
партія «Всеукраїнське об’єднання «Батьківщина») . Шановний 
Голово! Шановні народні депутати! Комітет з питань законодавчого 
забезпечення правоохоронної діяльності розглянув проект Закону 
України «Про внесення змін до деяких законодавчих актів України 
щодо посилення відповідальності за злочини, вчинені щод о малоліт -
ньої чи малолітнього, неповнолітньої чи неповнолітнього та особи, яка 
не досягла статевої зрілості» (№  6449). Змінами пропонується:  
1) запровадити покарання у виді примусової хімічної кастрації, 
що полягає у примусовому введенні засудженому антиа ндрогенних 
препаратів, які складаються з хімічних речовин, що зменшують сек -
суальну активність;  
2) створити публічний реєстр осіб, які були засуджені до 
позбавлення волі за зґвалтування неповнолітньої особи (стаття  152 
Кримінального кодексу України), за се ксуальне насильство щодо не -
повнолітньої особи (стаття  153), за статеві зносини з особою, яка не 
досягла 16 -річного віку (стаття  155) і за розбещення неповнолітніх 
(стаття  156);  
3) встановити пожиттєвий адміністративний нагляд за відповід -
ною категорією за суджених осіб, звільнених з місць позбавлення волі.  
З огляду на збільшення випадків вчинення злочинів проти стате -
вої свободи та статевої недоторканості особи, зокрема вчинення зґвал -
тувань та сексуального насильства стосовно дітей, комітет підтримав 
ідею запровадження реєстру осіб, які вчинили статеві злочини. Комі -
тет ухвалив рішення рекомендувати Верховній Раді України прийняти 
законопроект за основу і в цілому як закон. Дякую (Оплески).  
 
ГОЛОВУЮЧИЙ.  Дякую.  
Отже, колеги, є пропозиція переходити до прийня ття рішення, 
я прошу всіх народних депутатів зайти до залу. Прошу всіх, хто 5 вийшов з невідомих причин із залу, повернутися для прийняття рішен -
ня. Прошу голів фракцій змобілізувати особовий склад ввірених вам 
підрозділів. Народних депутатів прошу зайти до залу. Готові, колеги? 
Пропозиція комітету – в цілому.  
Отже, переходимо до прийняття рішення. Ставлю на голосуван -
ня… (Шум у залі) . Ми приймемо обидва закони чи ні? (Шум у залі).  
Отже, колеги, ставиться на голосування проект Закону України 
«Про внесення зм ін до деяких законодавчих актів України щодо 
посилення відповідальності за злочини, вчинені щодо малолітньої чи 
малолітнього, неповнолітньої чи неповнолітнього та особи, яка не до -
сягла статевої зрілості» ( № 6449 ). Комітет пропонує прийняти його за 
основу і в цілому. Прошу голосувати. Прошу підтримати.  
«За» – 247. 
Рішення прийнято.  
Закон прийнятий (Оплески).  
 
–––––––––––––––  
 
Наступний. Переходимо до проекту Закону України «Про 
внесення змін до деяких законів України щодо впровадження Єдиного 
реєстру осіб, засуджених за злочини проти статевої свободи та стате -
вої недоторканості малолітньої чи малолітнього, та посилення відпо -
відальності за злочини, вчинені проти статевої свободи та статевої 
недоторканості малолітньої чи малолітнього» ( № 6607 ). 
Прошу підтримати розгляд за скороченою процедурою. Прошу 
проголосувати. Прошу підтримати. Голосуємо.  
«За» – 224. 
Ріше ння прийнято.  
Від комітету – Андрій Анатолійович Кожем’якін. Будь ласка, 
1 хвилина (Шум у залі). Можемо голосувати в цілому? Будь ласка, 
Кожем’якін.  
 
КОЖЕМ’ЯКІН  А.А.  Шановний Голово Верховної Ради Украї -
ни! Шановні колеги! Комітет розглянув законопроект №  6607, яким 
пропонується:  6 1) до заходів кримінально -правового характеру включити добро -
вільний захід медичного характеру у вигляді хімічної кастрації 
(ну, майже повторюються деякі норми попереднього законопроекту);  
2) створити Єдиний реєстр злочинців, засуд жених за злочини 
проти статевої свободи та статевої недоторканості малолітніх осіб. Це 
дуже важливо, але там є різниця – відкритий чи закритий реєстр. 
У попередньому законопроекті більш жорстке ставлення до реєстру 
і доступу до нього.  
Комітет, розглянувши цей законопроект, зважаючи на те, що цей 
законопроект після його винесення на обговорення громадськістю 
набрав більше 30  тисяч голосів як петиція, підтримав суспільство та 
рекомендував прийняти його за основу і в цілому як закон. Дякую 
(Шум у залі).  
 
ГОЛОВ УЮЧИЙ.  Дякую вам.  
Ставлю законопроект на голосування (Шум у залі). Голосуємо. 
Автор – Недава. Ставиться на голосування проект Закону України 
«Про внесення змін до деяких законів України щодо впровадження 
Єдиного реєстру осіб, засуджених за злочини проти ст атевої свободи 
та статевої недоторканості малолітньої чи малолітнього, та посилення 
відповідальності за злочини, вчинені проти статевої свободи та стате -
вої недоторканості малолітньої чи малолітнього» (№  6607) за пропози -
цією комітету – за основу і в цілом у, з техніко -юридичними правками. 
Прошу голосувати. Прошу підтримати. Голосуємо.  
«За» – 217. 
Рішення не прийнято.  
Колеги, увага! (Шум у залі) . Заспокойтеся, заспокойтеся всі. 
Прошу всіх заспокоїтися, зараз я поставлю на повернення (Шум 
у залі) . Отже, колег и, прошу всіх зайти до залу, зайняти робочі місця. 
Колеги, давайте я ще раз поставлю, якщо не буде голосів – відкриємо 
обговорення.  
Я пропоную повернутися до голосування за законопроект 
№ 6607. Прошу проголосувати. Прошу підтримати. За повернення 
прошу про голосувати.  
«За» – 220. 
Рішення не прийнято.  7 Отже, прошу записатися на виступи: два – за, два – проти. Будь 
ласка.  
Так, від Радикальної партії – Ляшко. Приготуватися від 
«Самопомочі».  
 
ЛЯШКО  О.В.  Шановні колеги народні депутати! Шановні 
українці! Ми з вами  прийняли закон №  6449, який передбачає повні -
стю відкритий реєстр педофілів, сексуальних злочинців. Кожна мати, 
кожен батько зайде в цей реєстр і подивиться, де той покидьок.  
Законопроектом №  6607 пропонується створити реєстр, доступ 
до якого матимуть вик лючно правоохоронні органи, тобто це не від -
критий реєстр – тільки суди, тільки прокуратура, тільки СБУ.  
Ви знаєте, на Петрівці на базарі можна купити будь -яку 
інформацію за 300  доларів. Зливи інформації… Згадайте, як розвідни -
ка у Києві підірвали, тому що  податкова злила інформацію.  
Реєстр педофілів має бути відкритим для всіх. Тому я пропоную: 
прийняти законопроект №  6607 за основу, допрацювати його до дру -
гого читання, максимально посиливши відповідальність за педофілію 
(Шум у залі).  
Давайте говорити так , ви зараз бігаєте з однієї причини – вас 
цікавить піар, а мене цікавить життя людей. Ви не піартеся, а зробіть 
відкритий реєстр, для того щоб кожна сім’я знала, де ті педофіли. А ви 
хочете, щоб до цього реєстру мали доступ тільки судді і прокурори. 
Нам не  треба суддів і прокурорів продажних! Кожен батько, кожна 
мати повинні захистити свою сім’ю, а ви хочете, щоб тільки право -
охоронці мали доступ. Неправильних підхід! Прозорість і відкритість.  
Щодо того, що ми тільки зараз зайнялися. Наш законопроект 
№ 6449  зареєстрований два з половиною роки тому, і два з половиною 
роки ми боремося за те, щоб припинити цю вакханалію. Давайте не 
кивати один на одного, а об’єднаємо зусилля, щоб зупинити злочин -
ців. Тому законопроект  №6607 – за основу, закон №  6449  – підписати  
і зупинити вакханалію злочинів проти українських дітей.  
 
ГОЛОВУЮЧИЙ.  «Самопоміч» передає слово Мустафі Найєму. 
Будь ласка.  
 8 НАЙЄМ  М.-М., голова підкомітету Комітету Верховної Ради 
України з питань європейської інтеграції (загальнодержавний бага -
томандатни й виборчий округ, партія «Блок Петра Порошенка»).  
Шановні колеги, я хочу, щоб ви зараз почули і відчули. Дивіться, за 
цим законом не стоять гроші, я особисто працював над законопроек -
том два роки. Пан Олег Валерійович вліз два місяці тому, робить на 
цьому піар. Це перше.  
Друге, тепер по суті. У законопроекті Олега Валерійовича Ляшка 
немає реєстру взагалі, це брехня (Шум у залі) . Дайте договорити. Що 
ми пропонуємо в нашому законопроекті? Цей реєстр не буде закри -
тим, реєстр буде повністю відкритим для керівн иків усіх закладів, де 
діти навчаються, де вони лікуються і де вони відпочивають. Будь -який 
керівник, будь -який викладач матиме право доступу до цього реєстру.  
Третє. Законопроект, який ми пропонуємо, повністю погоджений 
з усіма правоохоронними органами. М и два роки його узгоджували, 
проти нього виступали і поліція, і прокуратура, ми всі питання 
узгодили.  
Четверте. За нашим законопроектом стоять 30  тисяч людей, які 
підтримали петицію. За ним стоять всі криміналісти в Україні, всі 
викладачі в різних вузах, юристи, фахівці, які приходили в комітет, 
доводили свою думку, і комітет прийняв рішення через два роки. Ще 
раз наголошую, було чотири розгляди, ми чотири рази його повертали 
і врешті він був проголосований, запропонований для прийняття 
в цілому.  
Закон, пр оект якого запропонував пан Олег Валерійович Ляшко, 
ми поважаємо його ініціативу, вже прийнятий. Я вас дуже прошу, 
давайте приймемо законопроект, який повністю унормовує ці питання, 
не лише щодо реєстру, а й  щодо покарання, щодо кастрації, щодо 
позбавлення волі – всі питання. А вже правоохоронні органи вирішать, 
яким чином вони будуть узгоджувати ці питання. Дякую.  
 
ГОЛОВУЮЧИЙ.  Дякую. Репліку потім надам.  
Від «Народного фронту» – Максим Бурбак. Будь ласка.  
 
БУРБАК  М.Ю. , перший заступник голови Комітету Верховної 
Ради України у справах ветеранів та осіб з інвалідністю (одно -
мандатний виборчий округ №  204, Чернівецька область, політична 
партія «Народний фронт»).  Виборчий округ №  204. Знаєте, я щойно 
приїхав до К иєва, для того щоб, по -перше, проголосувати за проект 9 Виборчого кодексу, а по -друге – взяти участь у позачерговому засі -
данні. Якщо ми розглядаємо питання, як протидіяти злочинам, які 
зараз хвилею захлеснули всю нашу країну, то «Народний фронт» буде 
голосу вати і за один, і за другий законопроекти (Оплески).   
Не ламайте списи, хто з вас першим зареєстрував проект, треба 
боротися з цією проблемою. Досвід країн Заходу показує ефективність 
хімічної кастрації, після того, як її почали застосовувати, наприклад, 
у   Великобританії рецидиви впали з 40  відсотків до 5  відсотків, 
у Німеччині – до 3 відсотків.  
Під час однієї зустрічі на окрузі молода мама спитала мене: 
«Максиме Юрійовичу, а як ви будете реагувати на те, що в Україні 
зараз хвиля злочинів сексуального хар актеру проти дітей?» Я відповів 
їй щиро, дивлячись в очі: «Знаєте, шановна, я зробив все для того, щоб 
було скликано позачергове засідання, ми дали свої підписи».  
Сьогодні ми вже прийняли перший закон, а зараз повинні 
прийняти і другий. Я переконаний, мож на проголосувати з техніко -
юридичними правками, доопрацювати, щоб це було комплексне ви -
рішення проблеми. Давайте не ділитися, хто перший, хто другий, а  всі 
разом, єдиним фронтом виступимо проти злочинів сексуального ха -
рактеру стосовно дітей. У всіх нас є  діти, скоро будуть онуки, і ми 
повинні їх захищати. Дякую. Годі ламати списи, голосуймо (Оплески).  
 
ГОЛОВУЮЧИЙ.  Дякую.  
Від «Блоку Петра Порошенка» – Суслова, будь ласка.  
 
СУСЛОВА  І.М., голова підкомітету Комітету Верховної Ради 
України з питань прав людин и, національних меншин і міжнаціональ -
них відносин (загальнодержавний багатомандатний виборчий округ, 
політична партія «Об’єднання «Самопоміч») . Шановні колеги! Це 
якраз ті питання, про які ми дуже часто говоримо емоційно на робочих 
групах, але ми маємо їх  обговорювати тут, у парламенті, без емоцій.  
Давайте спочатку визначимося, дамо медичне визначення, що 
таке педофілія (я хочу вам зачитати): «Педофілія – це психічна хворо -
ба. Серед тих, хто вчиняє статеві злочини проти дітей, на педофілію 
страждають лише декілька відсотків осіб, а більшість є здоровими. 
Хімічна кастрація – це єдиний на сьогодні клінічно доведений спосіб 
лікування педофілів».  10 Що для нас важливо? Для нас важливо, що над цим законо -
проектом парламент восьмого скликання працював майже три рок и. 
Його співавторами є переважна більшість народних депутатів з різних 
фракцій. Ми перереєстровували його три рази і щоразу намагалися 
вдосконалити проект, врахувати всі пропозиції і наших міжнародних 
партнерів, і народних депутатів з інших комітетів парла менту.  
Що ми просимо? Ми просимо підтримати прийняття законо -
проекту №  6607 за основу і в цілому. Чому? Тому що лише цей зако -
нопроект містить норму про створення закритого реєстру, доступ до 
якого будуть мати не лише представники Мін’юсту і правоохоронних  
органів, а й усі керівники всіх навчальних закладів, тих закладів, які 
безпосередньо працюють з дітьми.  
Саме цей законопроект передбачає за зґвалтування малолітньої 
особи (стаття  152 Кримінального кодексу України) збільшити санкцію 
до «від дванадцяти до п ’ятнадцяти років», зараз – «від восьми до 
п’ятнадцяти років». За вчинення зґвалтування малолітньої особи по -
вторно або особою, яка раніше вчиняла злочини проти статевої свобо -
ди та статевої недоторканості малолітньої особи, пропонується карати 
на строк від  десяти до п’ятнадцяти років чи довічним позбавленням 
волі.  
Я розумію, що є багато співавторів, але це якраз те питання, яке 
має об’єднувати зал, а не роз’єднувати. Прошу підтримати за основу 
і в цілому. Дякую (Оплески).  
 
ГОЛОВУЮЧИЙ.  Дякую.  
Репліка Ляшка, 1 хвилина.  
 
ЛЯШКО  О.В.  Колега, прізвище якого я не хочу називати, двічі 
збрехав. Наш законопроект №  6449, який ми прийняли в цілому, заре -
єстрований 16  травня 2017  року, більше двох років ми боремося за цей 
закон. Законопроект №  6607, який ми зараз розгляд аємо, зареєстрова -
ний через півтора місяці після нашого, 21  червня 2017  року. Ми зібра -
ли 162  підписи народних депутатів за проведення позачергового засі -
дання, і я дякую всім фракціям, які підписали подання.  
Закон, який ми прийняли, передбачає відкритий р еєстр педофі -
лів, щонайменше п’ятнадцять років тюрми (без будь -якої вилки – п’ят-
надцять років, і крапка) без права дострокового звільнення (Оплески), 
пожиттєвий нагляд за педофілами і реєстр, відкритий для кожної сім’ї, 11 а не лише для правоохоронців, які з а гроші здають інформацію. Тому 
я не розумію, навколо чого ми ламаємо списи. Треба думати про дітей, 
які можуть бути потенційними жертвами педофілів, а не про власний 
піар перед виборами (Оплески) . 
 
ГОЛОВУЮЧИЙ.  Зараз надаю голові комітету, автору і Трояну 
по 1  хвилині. Достатньо по 1  хвилині? Будь ласка. Можливо, голова 
комітету внесе якусь компромісну позицію. Кожем’якін, будь ласка.  
 
КОЖЕМ’ЯКІН  А.А.  Шановні колеги! Передовсім я хочу 
сказати щодо дат реєстрації. У нас є Антон Володимирович Яценко, 
член наш ого комітету, який зареєстрував подібний законопроект ще 
2016  року. Це для того, щоб ви тут не змагалися. Ось він зараз стоїть, 
автор законопроекту, який, на жаль, не винесли на розгляд сьогодні. 
Це перше.  
Друге. Проект пана Ляшка дозволяє хімічну кастраці ю робити як 
вид кримінального покарання. Цей законопроект передбачає хімічну 
кастрацію як медичний захід, розумієте? От у цьому різниця. Тобто 
людина відбула покарання, а потім захотіла або не захотіла медичний 
захід. Я вважаю, що тут повинна бути більш жо рстка позиція держави 
(Оплески).  Дякую.  
 
ГОЛОВУЮЧИЙ.  Яка пропозиція, пане Андрію, як голосувати?  
 
КОЖЕМ’ЯКІН  А.А.  Позиція дуже проста, рішення комітету 
було дуже правильним і юридично -політичним. Чому? Тому що 
30 тисяч підписів зібрано під петицією, ми не могли зробити інакше, 
ми його винесли в зал. Зал визначився, тому що 150  підписів було 
зібрано за законопроект Ляшка перший, петиція друга, проголосува -
ли  – рішення прийнято. Але якщо ми зараз приймемо цей законо -
проект у цілому, виникне юридична колізія,  тому що до однієї статті 
Кримінального кодексу не можна вносити зміни два рази, бо жодний 
із законів працювати не буде. Дякую.  
 
ГОЛОВУЮЧИЙ.  А за основу можемо приймати?  
 
КОЖЕМ’ЯКІН  А.А.  За основу – можемо.  
 12 ГОЛОВУЮЧИЙ.  Олег Анатолійович Недава. Будь ласк а, 
1 хвилина.  
 
НЕДАВА  О.А. , заступник голови Комітету Верховної Ради 
України з питань екологічної політики, природокористування та 
ліквідації наслідків Чорнобильської катастрофи (одномандатний 
виборчий округ №  53, Донецька область, самовисуванець) . Я дякую  
всім 30  тисячам людей, які підтримали наш законопроект №  6607. 
І хочу вам повідомити, що реєстри у нас закриті тільки для загалу, 
а для фахівців вони відкриті.  
Далі. У нашому законопроекті створення реєстру передбачено 
самим законом. У законопроекті колег и створення реєстру віддається 
Кабінету Міністрів, в тілі закону створення реєстру не прописано.  
У нашому законопроекті є санкція «від дванадцяти до п’ятнад -
цяти років», вона збільшена, а за повторне вчинення злочину – довічне 
ув’язнення. У законопроекті к олеги такого немає.  
Тому я прошу всіх підтримати прийняття нашого законопроекту 
№ 6607 за основу і в цілому. Він відпрацьований усіма – і громадські -
стю, і фахівцями. Ми багато проводили… Будь ласка, надайте слово 
пану Трояну, у них своя точка зору.  
 
ГОЛОВ УЮЧИЙ.  Будь ласка, Троян, 1  хвилина.  
 
ТРОЯН  В.А. , заступник міністра внутрішніх справ України.  
Дякую. Шановні народні депутати! Я особисто як українець, як люди -
на, яка має чотирьох сестер і двох братів, підтримую законопроект 
Олега Валерійовича, я особист о як людина (Оплески).  
Як правоохоронець я підтримую законопроект №  6607. Чому? 
Тому що якщо ми зробимо відкриті реєстри, буде великий самосуд над 
ними, знаючи нашу ментальність. Але давайте приймемо і перший, 
і другий законопроекти, і нехай Конституційний  Суд вирішить, який 
закон правильний. Дякую.  
 
ГОЛОВУЮЧИЙ.  Репліка Яценка, 1  хвилина, і переходимо до 
голосування.  
 13 ЯЦЕНКО  А.В. , член Комітету Верховної Ради України з питань 
законодавчого забезпечення правоохоронної діяльності (одномандат -
ний виборчий окру г №  200, Черкаська область, самовисуванець) . 
Шановний пане Голово! Шановні колеги! Свого часу я подав такий 
самий законопроект № 6151 , дійсно, ще 2016  року, про примусову 
кастрацію  педофілів, він дуже схожий на проект пана Ляшка, який ми 
сьогодні прийняли. І я готовий підтримати і сказати, що єдиний захід 
для педофіла – це його примусова кастрація. Тобто ми дуже ніжно 
чомусь ставимося до різних збоченців, які ґвалтують дітей, слухає мо 
різних так званих експертів, різні так звані громадські організації… 
І ще раз хочу сказати, що, на мою думку, життя навіть однієї дитини 
варте того, щоб ми прийняли саме закон Ляшка.  
Тому моя пропозиція така: можна прийняти в першому читанні 
інший закон опроект, але давайте чітко розуміти, що ми маємо стояти 
на стороні дітей, а не будь -яких експертів, посольств і так далі. Дякую 
за увагу (Оплески).  
 
ГОЛОВУЮЧИЙ.  Дякую.  
Отже, колеги, спочатку я поставлю на голосування пропозицію 
комітету про прийняття в ціл ому, якщо вона не проходить – тоді за 
основу. Добре? Так буде правильно і справедливо. Отже, перше голо -
сування – в цілому, якщо не проходить – за основу.  
Ми завершили розгляд законопроекту №  6607, і я ставлю на 
голосування пропозицію комітету: прийняти за конопроект №  6607 за 
основу і в цілому. Хто підтримує дану пропозицію, прошу голосувати. 
Голосуємо.  
«За» – 192. 
Рішення не прийнято.  
І наступна пропозиція: прийняти законопроект №  6607 за осно -
ву. Прошу проголосувати. Прошу підтримати. Давайте об’єднаємося  
і підтримаємо, це буде правильно. Голосуємо. Підтримуємо за основу.  
«За» – 228. 
Рішення прийнято.  
Законопроект № 6607  прийнятий за основу.  
 
–––––––––––––––  
 14 Колеги, тепер хочу пов ідомити, у нас є кілька заяв. Одна заява 
від фракцій «Народний фронт» і БПП, вони готові замінити перерву 
на  виступ з трибуни. Запрошую до трибуни Михайла Бондаря. Потім 
кілька заяв про голосування. І, колеги, через 5 -7 хвилин давайте зро -
бимо спільну фот ографію біля входу з площі Конституції. Восьме 
скликання.  
Михайло Бондар. Будь ласка, 3 хвилини.  
 
БОНДАР  М.Л. , голова підкомітету Комітету Верховної Ради 
України з питань паливно -енергетичного комплексу, ядерної політики 
та ядерної безпеки (одномандатний в иборчий округ №  119, Львівська 
область, політична партія «Народний фронт») . Шановні колеги, 
я  звертаюся до вас з приводу законопроекту № 10307 , як Андрій 
Володимирович вже казав, він стосується шахтарських проблем. Якщо 
є зауваження до цього законопроекту, я прошу колег проголосувати 
і обговорити його, які там є зауваження. Найголовніше, що цей зако -
нопроект про погашення заборгованості із заробітної плати шахтарів. 
Тому, будь ласк а, проголосуйте, давайте обговоримо, знімемо всі 
зауваження, які до нього є, і тоді приймемо без зауважень. Дякую.  
 
ГОЛОВУЮЧИЙ.  Дякую вам. Хочу сказати, що Михайло 
Бондар займається проблемами шахтарів вже багато років, і мені дуже 
прикро, що ваш законопро ект сьогодні не був підтриманий у залі. Бо 
це ваша робота – підтримка шахтарів зі свого округу. Пане Михайле, 
ми на вечірньому засіданні спробуємо ще раз його поставити, щоб 
підтримати шахтарів. А вам дуже дякую за наполегливу роботу для 
шахтарів. Дякую, п ане Михайле.  
Ірина Геращенко. Кілька оголошень.  
 
ГЕРАЩЕНКО  І.В., Перший заступник Голови Верховної 
Ради  України (загальнодержавний багатомандатний виборчий округ, 
партія «Блок Петра Порошенка»).  Шановні колеги, до президії 
Верховної Ради України надійшли такі заяви.  
Заява народного депутата Артура Палатного, що його картка не 
спрацювала під час голосування законопроекту «Про внесення змін до 
деяких законодавчих актів України щодо посилення відповідальності 
за злочини, вчинені щодо малолітньої чи малолітньо го, неповноліт -
ньої чи неповнолітнього та особи, яка не досягла статевої зрілості» 
(№ 6449 ), і просить врахувати його голос «за».  15 З такою ж заявою звернувся Віктор Кривенко, його к артка також 
не спрацювала під час голосування законопроекту №  6449, просить 
вважати його голос «за».  
Так само Ольга Бєлькова просить вважати її голос «за» під час 
голосування законопроекту №  6449.  
Так само Ірина Геращенко скаржиться на те, що її картка не 
спрацювала під час голосування законопроекту №  6449 і просить 
вважати її голос «за».  
І народний депутат Валерій Карпунцов повідомляє, що голосував 
за законопроект №  6449, але його картка не спрацювала.  
Я прошу врахувати ці позиції.  
Шановні колеги, зараз м и з Головою Верховної Ради України 
Андрієм Володимировичем Парубієм запрошуємо всіх наших колег 
з усіх фракцій до центрального виходу з парламенту для історичного 
колективного фотографування Верховної Ради України восьмого 
скликання.  
 
ГОЛОВУЮЧИЙ.  Дякую.  
Отже, колеги, ми вичерпали порядок денний позачергового 
засідання. І хочу нагадати вам, що треба зареєструватися на участь 
у позачерговому засіданні і письмово теж. На цьому позачергове пле -
нарне засідання Верховної Ради України оголошується закритим. 
Нагаду ю, що вечірнє пленарне засідання розпочнеться о 16  годині. 
Всіх запрошую до залу і вітаю з успішною роботою. Через 5  хвилин – 
фотографування на площі Конституції, всіх запрошую, будь ласка.  
 