ЗМІСТ  
Засідання двадцять п’яте, ранкове  
(Четвер, 9 квітня 2015 року)  
 
Частина перша  
 
 
 
Виступ Президента Республіки Польща  
 Броніслава Коморовського  …4 
 
 
 
Внесення змін до:  
 Закону України “Про Державну прикордонну  
 службу  України ” …14 
 
 
 Закону України “ Про загальну структуру  
 і чисельність Служби безпеки України”  …17 
 
 
 деяких законодавчих актів України  
 щодо організації харчування особового  
 складу Збройних Сил України  …37 
 
 
 статті 39 Закону України “Про здійснення  
 державних закупівель”  …39 
 
 
 
Прийнят тя за основу проектів законів:  
 “Про правовий режим воєнного стану”  …25 
 
 
 “Про внесення змін до деяких законів  
 України щодо удосконалення порядку  
 речового забезпечення військовослужбовців ” …34 
 
 
 “Про внесення змін до Закону України  
 “Про гуманітарну до помогу” щодо  
 оперативності прийняття рішень”  …48 
 
 2 Розгляд проекту Закону “Про внесення зміни  
 до пункту 3 розділу III “Прикінцеві положення”  
 Закону України “Про внесення змін до деяких  
 законодавчих актів України щодо пенсійного  
 забезпечення” щодо нез астосування  обмеження  
 виплати пенсій окремим  категоріям громадян”  …50 
 
 
 
Заяви народних депутатів України щодо голосування  …59 
 
 
 
Результати поіменної реєстрації  
 
 
 
Результати поіменного голосування  
 
 
 3 ЗАСІДАННЯ ДВАДЦЯТЬ П’ЯТЕ  
 
Сесійний зал Верховної Ради України  
9 квітня 2015 року, 10 година 4 хвилини  
 
Веде засідання Перший заступник  Голови Верховної Ради  
України ПАРУБІЙ А.В.  
 
ГОЛОВУЮЧИЙ. Шановні колеги! Прошу заходити в зал, 
займати робочі місця, щоби ми могли розпочати наше засідання. 
Будь ласка, заходимо в зал, займаємо робочі місця.  
 
Веде засідання Голова Верховної Ради України  
ГРОЙСМАН В.Б.  
 
ГОЛОВУЮЧИЙ. Вельмишановні народні депутати! Щиро вас 
вітаю у залі Верховної Ради України. Прошу народних депутатів 
займати свої місця.  
Хочу поінформувати вас про те, що ми маємо в Україні дуже 
поважних гостей, яких я представлю потім, коли  вони прибудуть 
до зали Верховної Ради України.  
Прошу ввімкнути систему “Рада” для реєстрації. Колег 
народних депутатів прошу займати свої місця і реєструватися.  
У залі Верховної Ради України зареєструвалися 293 на-
родних депутати. Ранкове засідання Верхо вної Ради оголошую 
відкритим.  
У роботі Верховної Ради беруть участь Прем’єр -міністр 
України Арсеній Петрович Яценюк і в повному складі уряд 
(Оплески) .  
Шановні колеги народні депутати! В Україні з офіційним 
візитом перебуває Його Високоповажність Президен т Республіки 
Польща Броніслав Коморовський з дружиною пані Анною 4 Коморовською. Високоповажні гості і Президент України Петро 
Порошенко присутні в цій залі (Тривалі оплески) . 
Запрошую Президента Республіки Польща Броніслава Комо -
ровського до слова. Прошу, в ельмишановний пане Президенте.  
 
КОМОРОВСЬКИЙ  Б., Президент Республіки Польща . Шанов -
ний пане Президенте! Шановний Голово Верховної Ради! Шановні 
пані та панове народні депутати! “Jeszcze Polska nie zginela” — 
цими словами починається польський національний  гімн. “Ще не 
вмерла України ні слава, ні воля” — подібно звучать початкові 
слова українського національного гімну. Могила  Михайла Вер -
бицького, автора музики до українського національного гімну, 
знаходиться на території Польщі, в селищі  Млини неподалік 
Перемишля. Там він багато років був греко -католицьким пасто -
ром. Цього року ми спільно відзначали 200 -ту річницю з дня його 
народження як знак про спільну пам’ять і свідчення симпатії та 
солідарності, яку до вашого народу мають поляки та Польща.  
З огляду на  цей глибокий зв’язок я сьогодні шню можливість 
звернутися до вас — представників українського народу в такий  
важливий для України час вважаю о собливим привілеєм, за що 
дякую, і доказом довіри з боку українських друзів.  
Пані та панове депутати! Коли в 2014  році гурт “Тарака”  
співав “Подай руку Україні”, ці слова глибоко запали в серця 
поляків. Тут, на Батьківщині великого українського поета Тараса 
Шевченка, не можна не згадати його вірша до поляків, де він 
закликав: “Подай руку козакові”. Польща подає руку У країні. 
Польща робить і зробить усе, щоб Україні подали руку також інші 
держави і народи вільного західного світу (Оплески) . 
Рука, яку Польща простягає Україні, то не питання актуаль -
ної політичної кон’юнктури, але наше розуміння історичних про -
цесів, що з аохочують бачити в Україні рівноправного і надзви -
чайно важливого партнера і сусіда. Йдеться не про минуле, а про 5 майбутнє польсько -українських відносин, хоча, і ми це  відчуваємо, 
його бачення сильно вкорінене в минулому.  
Понад тисячу років долі українців і поляків тісно переплетені. 
Варто згадати князя Данила Галицького, коронованого як короля 
Русі в Дорогочині і похованого на польському боці Бугу в Холмі. 
Лише 600  років потому — і в Холмі народиться Михайло Грушев -
ський, видатний український історик і іко на українського націо -
нального руху.  
Протягом століть наші предки жили в одній країн і — Речі 
Посполитій. Через короткозорість тодішніх еліт вона не стала 
державою трьох рівноправних нар одів: польського, литовського 
і  руського, тобто українського сьогодні . Однак пам’ятає мо, що 
у  ХVIII  столітті ми заплатили за цю помилку страшну ціну — втра-
тили нашу державу.  
Варто нагадати, що вже тод і ми відчували приналежність 
до  спільної європейської родини. Козаки гетьмана Петра Кона -
шевича -Сагайдачного зробили виріш альний внесок у перемогу 
Речі Посполитої над османськими військами в Хотинській битві 
1621  року. А обороною міста Замостя, на яке наступала Червона 
армія, в 1920  році керував генерал військ Української Народної 
Республіки Марко Безручко. Він похований на п равославному 
цвинтарі у Варшаві. Сьогодні в Замості про нього нагадує мемо -
ріальна дошка.  
Нас об’єднує спільний історичний досвід: тривалий період 
спільної державності, творення основ національного буття в умо -
вах відсутності власної державності, а також ж орстокі репресії 
іноземної держави — гегемона. У нас схожі мови, звичаї, костюми, 
пісні. Втім, у ХІХ  столітті і поляки, і українці піддалися боротьбі за 
національне визволення і великою мірою ці свої зусилля спря -
мували один проти одного. Апогеєм цього тра гічного конфлікту 
стали роки Другої світової вій ни, коли було пролито стільки 
і польської, і української крові. Отже, пам’ятаймо, що, коли поляки 
і українці боролися один з одним, з того завжди користався хтось 6 третій — той, хто зазіхав на наші незалежніст ь і свободу 
(Оплески) . 
Шановні пані і панове! Маю надію, що нинішній діалог наших 
країн і народів не зруйнує стара ворожнеча, що поляки і українці 
не зіткнуться в дискусіях про історію конфліктів та їхні трагічні 
наслідки. Добре знаємо, що правильний шлях — це взаємне про -
щення і примирення (Тривалі оплески) . Щоб це не було  порожнім 
жестом, мусять бути спільні польсько -українські дії: вшанування 
пам’яті жертв братовбивчих війн у місцях їх  страждання і смерті. 
Це наш спільний обов’язок перед предками, це зав дання для всіх 
нас і в Польщі, і в Україні. Працюват и задля Польщі і України, які 
є  сильними і незалежними державами, поєднаними спільним ба -
ченням майбутнього як доброго сусідства, це найкращий спосіб, 
на мою думку, віддати шану нашим дідам і прадідам, а  також тим, 
які потерпали внаслідок конфліктів (Оплески) . 
Тут я хотів би нагадати велику роль, яку у зближенні наших 
народів відіграють і можуть відіграти контакти між молоддю. Тому 
я особливо підтримую зміцнення контактів між молодими поко -
ліннями. Не заб уваймо про те, що польська молодь, у тому числі 
мої власні діти, я завжди з гордістю про це згадую, були присутні 
на українських майданах, виявили солідарність і готовність допо -
могти Україні.  
Ми всі повинні радіти, бо сьогод ні в Польщі навчаються 
понад 2 3 тисячі українців, серед них — група стипенди атів поль -
ського уряду з охоплених війною регіонів України. Сподіваюся, 
найближчими тижнями буде підписано міжурядову угоду про обмін  
молоддю. Цей проект — важлива інвестиція в майбутнє. На кон -
тактах молоді ви будовуватиметься нова якість польсько -україн -
ських відносин у майбутньому.  
Шановні пані і панове! Ми зустрічаємося в час, коли Україна 
є фактично у стані війни, коли окупація Криму і російська агресія 
на сході України обірвали радісне святкування в Польщі 25-річчя 
відновлення нашої свободи. Ми зустрічаємося в час, коли 7 російська агресія жорстоко намагається відібрати в України право 
на самостановлення, вільний вибір шляхів і способів демокра -
тичного розвитку. Польське свято свободи не могло бути повним, 
якщо у близькій нашому серцю Україні гинуть люди лише тому, що 
вони прагнули такої самої волі, за яку боролося в Польщі моє 
покоління і віддало за неї життя (Оплески) . Йдеться про свободу 
суверенного формування власного майбутнього, про волю, що 
виражена незг одою на повернення політики, яка  спирається на 
логіку зон впливів, імперського  домінування сильнішого над 
слабшим.  
Проти такого акта насильст ва виступив український народ 
і  приніс найбільшу жертву — жертву людського життя — на май -
данах під час Революції  Гідності, а тепер приносить цю жертву на 
сході України, захищаючи свою незалежність і цінності, на яких 
побудовано Європейський Союз: свободу, гідність, справедли -
вість і солідарність. Тому Європа ніколи не може забути про 
жертви героїв Небесної Сотні (Оплески) . Як Президент Польщі 
я  особливо гордий з того, що серед хлопців Небесної Сотні були 
ті, які мали польське коріння. Вони приєдналися до численного 
грона прекрасних постатей у нашій спільній історії, які нагадують 
нам важливе для нас гасло: за нашу і  вашу свободу! (Оплески) . 
У Польщі я мав багато зустрічей з активістами Євромайдану, 
з пораненими під час Революції Гідності, багатьох з яких було 
прийнято польськими лікарнями. Особливо зворушливими були 
зустрічі з українськими солдатами. Від них я почув,  що натхнен -
ням для них були слова вашого гі мну: “Душу й тіло ми положим 
за   нашу свободу і покажем, що ми, браття, козацького роду!” 
(Оплески) . Я переконаний, що лише сини великих народів роз -
казують про власну жертву і свою любов до Батьківщини такими 
величними словами.  
Спротив політиці насильства має сьогодні додатковий вимір. 
Незабаром будемо відзначати 70 -ту річницю закінчення Другої 
світової війни. А сьогодні разом з Президентом України ми 8 схилимо голови перед жертва ми сталінського тоталітаризму 
у Биківні. В 75 -ту річницю Катиньського злочину вшануємо пам’ять 
польських офіцерів, розстріляних НКВ С за нак азом Сталіна. Але 
й  десятки тисяч українських жертв сталінського режиму 30 -х років 
минулого століття — це також симв ол, який поєднає долі поляків 
і  українців.  
Революція Гідності, яка розпочалася з захисту європей -
ського вибору України, показала, що українці однозначно на боці 
європейських цінностей (Оплески) .  
Сьогодні, коли сини України гинуть у її східному регіоні, 
захищаючи свою незалежність, вони  також захищають Європу від 
повернення імперського мислення, від рішень, які загрожують всій 
Європі (Оплески) . Не можна не бачити, що в Україні є солдати, 
танки, БТРи, зенітні установки агресора. Є таке українське при -
слів’я: з брехнею світ пройдеш, але на зад не повернешся. Сього -
дні цієї брехні не добачають лише сліпі. Західний світ мусить 
зрозуміти, що буде безпечний лише тоді, коли буде безпечною 
Україна (Оплески) . 
Тому ми підтримуємо будь -які дії, які мають на меті вирі -
шення цього конфлікту, зокрема, М інські домовленості. Сподіває -
мося, що ці домовленості будуть дотримуватися і впроваджу -
ватися в життя як спосіб забезпечення територіальної цілісності 
України і її безпеки.  
Шановні депутати! Наші предки спільно творили державу, 
яка займала важливе місце н а політичній і культурній карті 
Європи. Болісний досвід нашої частини Європи стверджує, що 
потрібно полишити спроби вибору між Сходом і Заходом і й ти до 
європейської інтеграції. Польща зустрічає цей український вибір із 
великим задоволенням, бо ми пам’ятає мо, що творець польської 
незалежної держави після Першої світової війни маршал Юзеф 
Пілсудський був переконаний: не буде вільної Польщі без вільної 
України (Оплески) . Сьогодні ми разом маємо сказати більше: 9 не  буде стабільної, безпечної Європи, якщо її ча стиною не стане 
Україна (Оплески) .  
Двері до структур західного світу, зокрема, до Європей -
ського Союзу мають бути відкритими для Україн и. Знаючи умови 
і  нелегкі критерії, які треба виконати, Україна робить свій власний 
вибір. Але ніхто не може обмежувати  її права на такий вибір, тим 
паче, коли українці словом і ділом довели, що вони бачать своє 
майбуття у вільній, демократичній і безпечній Європі (Оплески) . 
Силою, яка об’єднує Україну, є ваше особливе відчуття 
національної гідності і любов до своєї землі.  Проєвропейська 
революція, героям якої ми віддали шану 22  лютого під час Маршу  
гідності в Києві, продовжується. Українці зробили свій вибір. 
Зараз час важкої роботи задля побудови нової суверенної дер -
жави і захисту її території для всіх без винятку. Тому що під час 
Революції Гідності і під час війни на Донбасі зміцнилося грома -
дянське суспільство, об’єднане своїми устремліннями.  
Наступного року Україна буде святкувати 25 -річчя своєї 
незалежності. Це означає, що вж е ціле покоління українців 
живе   неперервно  в незалежній державі. Країни ЄС і НАТО ви -
знають територіальну цілісність України в кордонах, встановлених 
у 1991  році. Зміна цих кордонів силою попри вол ю українського 
народу ніколи не буде нами прийнята і завжди буде нами засу -
джуватись (Оплески) .  
Ми в сі свідомі того, що перед Україною постали великі 
і  важкі виклики. До головних з них належить захист власної тери -
торії перед збройною агресією східного сусіда, а також запро -
вадження в життя глибоких реформ: політичних, суспільних і еко -
номічних. Це дуже  важке завдання стоїть перед кожним із вас.  
Підтримка цих дій з боку друзів України зміцнює ваші зусилля 
багатократно. Я глибоко переконаний, що ми спільно досягнемо 
поставленої мети. З боку України необхідна мудра послідовність 
задля реформ, з боку західн ого світу — готовність бути 10 терплячими і допомагати економічно, політично і в такий спосіб, 
щоб зміцнити українську оборонну систему.  
Шановні депутати! Польща — це особливий сусід України. 
Ми хочемо бачити у своєму східному сусідові сильну й ефективну 
державу. В травні минає 25  років відтоді, як відбулася перша 
важлива зустріч польських і українських депутатів в Яблонні під 
Варшавою в час, коли народжувалися незалежні Польща і Україна. 
Ще перед схваленням Декларації про державний суверенітет 
України вони ро змовляли про важке минуле, але насамперед про 
побудову спільного майбуття . Роком пізніше Польща першою 
у світі визнала українську незалежність (Оплески) . 
З того часу Польща ніколи не залишила України, під -
тримуючи її трансформаційні європейські зусилля і у стремління. 
Ніколи, навіть у важкі часи , нам у Польщі не забракло віри, що 
спільні польсько -українські зусилля наближають нас до  мети, 
якою є гідне життя у спільному  європейському домі свободи. 
Це   стосується всіх важливих польських політичних сил, всіх 
президентів і всіх урядів.  
Ми хочемо, аби близь кий нам український народ жив 
у  добробуті і використовував цивілізаційні досягнення західного 
світу. Шлях до стабільної свободи і добробуту завжди пролягає 
через важкі зміни, через реформи. Тому викликає пошан у готов -
ність, з якою Президент України, Прем’єр -міністр і український 
парламент декларують започаткування глибоких реформ. На жаль, 
реформи не проведено скоріше. Тепер вони припали на складний 
період  — час війни. Ми цього свідомі. Але ми також пам’ятаємо 
власний досвід, коли необхідні реформи нами проводилися під 
час глибокої економічної кризи на зламі 80 –90-х років. На влас -
ному досвіді ми переконались, що часом варто заплатити полі -
тичну ціну за необхідні реформи, які відкривають краще майбутнє 
для власн ого народу. Ми добре знаємо, що Польща сьогодні не 
була б там, де вона є, якби понад 20  років тому не провела 
суттєвих реформ, які змінили всю ідеологію функціонування 11 держави і відносин держава  — громадяни, економічних реформ, 
реформи політичної, місцевог о самоврядування і в кожній галузі 
польського життя.  
Роблячи свій історичний вибір у 1989  році, ми бачили, що на 
цьому шляху в нас багато перешкод і проблем, але ми розуміли, 
що мету можна досягнути. Цією метою була можливість вирватися 
з комуністичного ми нулого , самостійно вирішувати своє майбуття 
і забезпечувати добробут кожному громадянинові.  
Тиждень тому я зустрічався у Варшаві з групою депутатів 
Верховної Ради України, які представляли нове покоління україн -
ських парламентаріїв. Бачу декого  з них у цьо му залі сьогодні. 
Я був дуже зворушений під час цієї зустрічі, бо я дивився на групу 
молодих людей, які служать своїй Батьківщині так, як колись моє 
середовище служило своїй Батьківщині . Це було середовище 
“Солідарності”, яке разом протистояло дійсності і намагалося її 
змінювати в рамках служби в уряді або парламенті. Я сказав 
молодим українським депутатам те, в що я глибоко вірю: поль -
ський досвід доводить чітко — в час найбільшої загрози іноді 
найлегше знайти в собі глибоку готовність до дій, до проведенн я 
реформ. В часи, коли легко, цього просто не хочеться робити. 
Коли ж важко, коли небезпечно, то є розуміння, що по -іншому 
вже не можна, що це наше завдання. Бажаю вам, щоб ваша послі -
довність до змін в Україні давала конкретні результати. Нам це 
вдалося. І вам, українцям, теж вд асться. Я в це глибоко вірю, 
бо  сам знаю смак успіху в результаті  важких ризикованих рішень, 
які  людьми потім сприймалися з вдячністю, бо давали шлях до 
кращого життя.  
Немає універсального рецепт а успіху. Кожен народ має 
знайти св ій шлях і ним послід овно йти. Так є, так буде і тут, 
в  Україні. Не всі рішення можна вдало перенести на національний 
економічний і суспільний ґрунт. Втім, я вважаю за свій обов’язок 
поділитися з українськими друзями важливим, а може, з польської 
точки зор у, найважливішим досві дом: невипадково великі зміни 12 в   моїй державі зроби ла “Солідарність” — рух людей з різними 
поглядами і різними політичними симпатіями, який був табором 
реформ, табором боротьби за свободу Польщі, за краще май -
бутнє. Фундамент першого  некомуністичного реформаторського 
уряду Тадеуша Мазовецького було закладено в результаті полі -
тичного порозуміння, в тому числі і між колишніми опонен тами. 
Це  не було легко, але це окупилося. Сьогодні ми знаємо, що без 
цієї елементарної політичної згоди на етапі прий няття  важливих 
рішень нам би нічого не вдалося. Згода — це умова успіху.  
Угода про асоціацію з Європейським Союзом відкриває 
широкі можливості для дій, умо жливлює динамізацію співпраці 
з Європейським Союзом у політичній та економічній сферах,  ство-
рює вигідні умови для розвитку міжлюдських контактів. Послі -
довне запровадження її положень, зокрема, виконання  еконо -
мічної частини змінить Україну й остаточно виведе її з пострадян -
ського простору. Великим шансом є впровадження безвізового 
режиму. Польща буде це послідовно підтримувати (Оплески) . 
Справжні глибокі реформи — децентралізація, дерегуляція, зміц -
нення судочинства, боротьба з корупцією разом з фінансовою 
підтримкою Заходу будуть зміцнювати Україну як незалежну суве -
ренну державну, перетво рять її на привабливу країну, де люди 
добре живуть і добре працюють.  
Шановні пані і панове! Мій візит в Україну відбувається 
в  період між католицьким і православним Великоднем. Це особ -
ливий час символічної перемоги добра над злом, життя над 
смертю. Це та кож весняне свято надії і шанс на новий добрий 
початок. Надія звучить у словах українського гімну: ще нам, 
браття українці, усміхнеться доля. Я глибоко вірю, що доля до нас 
усміхнеться у спільному європейському дом і. Тарас Шевченко за -
кликав подати руку ко закові і заповідав, щоб разом ми воскре -
сили наш тихий рай. Я хотів би сьогодні сказати: подаймо собі 13 руки і разом будуймо європейське майбутнє для нас і для наступ -
них поколінь поляків і українців. За нашу і вашу свободу! Хай живе 
вільна, демократична і є вропейська Україна! (Тривалі оплески) .  
(Зал виконує Державний Гімн України)  
Ви маєте прекрасний гімн. Бажаю вам, щоб він вів вас до 
перемоги! (Оплески) .  
Дуже дякую.  
 
ГОЛОВУЮЧИЙ. Дякуємо пану Президенту Республіки 
Польща Броніславу Коморовському, пані Анн і Коморовській, 
Президенту України Петру Порошенку і пані Марині Порошенко 
(Тривалі бурхливі оплески) .  
 
Веде засідання Перший заступник Голови Верховної Ради  
України ПАРУБІЙ А.В.  
 
ГОЛОВУЮЧИЙ. Шановні колеги! Я прошу займати робочі 
місця. В нас сьогодні н адзвичайно важкий день. Нашого розгляду 
чекають важливі питання, які напрацьовувалися довгий час і  сто-
суються національної безпеки, національної пам’яті. Важливо, 
щоб ми змогли оперативно виконувати порядок денний, перед -
бачений на сьогодні. Я прошу всіх сконцентруватися для початку 
нашої роботи. А перед тим я надаю одну хвилину депутату 
Унгуряну, щоб він виступив з трибуни і повідомив, які  книжечки ми 
отримали сьогодні. Будь ласка.  
 
УНГУРЯН  П.Я., голова підкомітету Комітету Верховної Ради 
України з питань  бюджету (загальнодержавний багатомандатний 
виборчий округ, політична партія “Народний фронт”). Шановні 
колеги! Я думаю, що всіх нас надзвичайно надихнув виступ  
Президента Польщі, який, зокрема, нагадав нам про східно -
християнську традицію, за якою цей тиж день вважається 14 Страсним. Упродовж цього тижня згадуються події, які відбува -
лися 2000  років тому. Для християн сьогоднішній день — особ-
ливий, він називається Страсний або Чистий , четвер. І сьогодні 
від міжфракційного депутатського об’єднання “За духовніс ть, 
моральність та здоров’я України” ми всім депутатам подарували 
ось такі книжечки. Це Новий Заповіт, обкладинку якого зроблено 
в кольорах нашого національного прапора та військової форми 
військових, які сьогодні захищають Україн у.  
Нехай Господь Бог побл агословить вас і ваші родини! Нехай 
Господь Бог поблагословить нашу країну і в дні святкування 
Воскресіння Христового дарує Україні мир!  
Дякую за увагу.  
 
ГОЛОВУЮЧИЙ. Дякуємо дуже за привітання і теплі слова.  
Розпочинаємо нашу роботу.  
Згідно з порядком де нним першим запланований до  роз-
гляду проект Закону ( №2471 ) “Про внесення зміни до Закону 
України “Про Державну прикордонну службу України”.  
Є прохання авторів розглянути даний за конопроект за ско -
роченою процедурою. Прошу підтримати. Будь ласка, голосуємо 
за скорочену процедуру.  
“За” — 162. 
Дуже вам дякую.  
До доповіді запрошується представник Президента України 
у Верховній Раді України Кубів Степан Іванович. Будь ласка.  
 
КУБІВ  С.І., представник Президента України у Верховній Раді 
України (загальнодержавний багатомандатний виборчий округ, 
партія “Блок Петра Порошенка”) . Шановні громадяни, пане 
Голово, колеги! Вашій увазі пропонується проект Закону України 
“Про внесення зміни до За кону України “Про Державну прикор -
донну службу України”.  
 15 ГОЛОВУЮЧИЙ. Пане Степане, я перепрошую.  
Шановні колеги! Я дуже п рошу вас припинити в залі шум 
і   позаймати свої робочі місця. Я закликаю вас навести в залі 
порядок. Прошу голів фракцій допомогти в  цьому.  
Будь ласка, пане Степане.  
 
КУБІВ  С.І. Проект Закону України “Про внесення зміни до 
Закону України “Про Державну прикордонну службу України” 
щодо збільшення загальної чисельності Державної прикордонної 
служби України ” (реєстраційний номер  2471) внес ено Президен -
том України та визначено ним як невідкладний.  
Мета законопроекту — створення правових підстав для 
збільшення граничної чисельності Державної прикордонної служ -
би України. Це дасть змогу посилити щільність охорони держав -
ного кордону на його з агрозливих ділянках. Державна прикор -
донна служба зможе створити та широко застосувати нові 
мобільні резерви, що позитивно вплине на підвищення обороно -
здатності держави.  
Від початку агресивних дій щодо нашої держави Державна 
прикордонна служба спрямувала  свої зусилля на організоване та 
швидке переміщення сил і засобів на загрозливі ділянки держав -
ного кордону. Переміщення особового складу та озброєння на ці 
ділянки відбувалося шляхом створення тимчасових бойових під -
розділів з числа військовослужбовців з інших регіонів України, що 
у свою чергу зменшило їх кількість на північних та західних 
ділянках державного кордону.  
Хочу зазначити, що подальше належне виконання завдань 
органами Державної прикордонної служби України на території 
проведення антитерористичн ої операції можливе за умови періо -
дичної змінюваності особового складу.  
Саме тому даним законопроектом пропонується збільшити 
загальну чисельність Державної прикордонної служби України 16 на   3000  осіб. Це сприятиме якісному виконанню органами 
Державної…  
 
ГОЛОВУЮЧИЙ. Я прошу дати завершити.  
 
КУБІВ  С.І. Шановні народні депутати, прошу підтримати 
законодавчу ініціативу Президента України і прийняти проект 
закону за основу та в цілому.  
Дякую.  
 
ГОЛОВУЮЧИЙ. Дякую вам.  
До співдоповіді запрошується голова Коміт ету з питань 
національної безпеки і оборони Пашинський Сергій Володими -
рович.  
 
ПАШИНСЬКИЙ  С.В., голова Комітету Верховної Ради України 
з питань національної безпеки і оборони (загальнодержавний 
багатомандатний виборчий округ, політична партія “Народний 
фронт”). Шановні колеги! Дійсно, за останній рік наші прикор -
донники вкрили себе славою в боях за суверенітет і незалежність 
нашої держави. Штатний розклад Державної прикордонної 
служби був складений під завдання мирного часу. Потім було, по 
суті, всередині самих прикордонних військ проведено повну мобі -
лізацію, створено зведені бойові загони, які в даний момент на 
сході України не тільки охороняють державний кордон, а й стоять 
в першій лінії бойових зіткнень.  
Прикордонна служба звернулася з проханням збільши ти її 
чисельність на 3000  військовослужбовців, що дасть можливість 
запустити механізм ротації тих бійців, які вже рік воюють, і поси -
лити інші ділянки кордону, тому що, на жаль, ми були змушені 
залучити частину прикордонників з ділянок кордону в Одеській, 
Миколаївській областях. Крім того, у нас є ще одна потенційна 
лінія фронту — це з окупованим Кримом.  17 Саме тому комітет Верховної Ради одностайно підтримав 
пропозицію прийняти цей законопроект за основу та в цілому. 
Прошу проголосувати.  
 
ГОЛОВУЮЧИЙ. Дякую в ам.  
Шановне товариство! Законопроект зрозумілий. Йдеться 
про збільшення граничної чисельності Державної прикордонної 
служби України, підтримку наших побратимів, які на пер едовій 
і   першими на себе прийняли уда р під час російської агресії. 
У   мене є запи тання: чи потрібн о обговорювати законопроект? 
Чи  можу я  відразу поставити його на голосування? Я пропоную 
проголосувати за основу і в цілому.  
Ставлю на голосування проект Закону “Про внесення зміни 
до Закону України “Про Державну прикордонну службу Украї ни” 
(№2471 ) для прийняття за основу і в цілому за пропозицією 
комітету. Прошу підтримати. Будь ласка, голосуємо.  
“За” — 253. 
Дуже вам дякую за розуміння. Чим менше ми будемо 
віддав ати часу на законопроекти, щодо яких є консолідованість,  
тим більше законопроектів приймемо.  
 
——————————— — 
 
Переходимо до наступного питання. Проект Закону “Про 
внесення зміни до Закону Ук раїни “Про загальну структуру і  чи-
сельність Служби безпеки України” .  
Теж є пропозиція розглянути законопроект за скороченою 
процедурою. Колеги, прошу підтримати. Голосуємо за скорочену 
процедуру розгляду.  
“За” — 206. 
Дякую за підтримку.  
Знову до доповіді запрошується представник Президента 
України Кубів Степан Іванович.  Будь ласка.  18 КУБІВ  С.І. Шановні громадяни, пане Голово, колеги! Вашій 
увазі пропонується проект Закону “Про внесення зміни до Закону 
України “Про загальну структуру і чисельність Служби безпеки 
України” ( №2472 ), внесений Президентом України і визначений 
ним як невідкладний до розгляду.  
У важкий соціально -економічний період та час військової 
агресії виникає потреба затвердити на законодавчому рівні штат -
ну чисельність Служби безпеки  України, необхідну для виконання 
покладених на неї завдань.  
Метою законопроекту є передбачення ресурсу сил, необ -
хідного для виконання Службою безпеки України покладених на 
неї завдань в особливий період з моменту оголошення мобілізації 
до часу введення воєнного стану або до моменту прийняття 
рішення про демобілізацію. Реалії сьогодення вимагають більш 
конкретного визначення та розмежування кількісного складу від -
повідного правоохоронного органу. Саме на це й спрямований 
внесений Президентом України закон опроект.  
Законом України “Про загальну структуру і чисельність 
Служби безпеки України” затверджено загальну чисельність Служ -
би безпеки України у кількості 31050  осіб. Законопроектом пе -
редбачається затвердити загальну чисельність Служби безпеки 
України у кількості 27000  осіб, в особливий період (крім періоду 
дії воєнного стану) — у кількості 31000  осіб, на період ді ї воєнного 
стану — у кількості згідно з Мобілізаційним планом України на 
особливий період.  
Прошу прийняти даний законопроект за основу і в ціл ому.  
Дякую.  
 
ГОЛОВУЮЧИЙ. Дуже вам дякую.  
До слова запрошується голова Комітету з питань  націо -
нальної безпеки і оборони Паш инський Сергій Володимирович. 
З трибуни, так? Будь ласка, ввімкніть мікрофон на трибуні.  
 19 ПАШИНСЬКИЙ  С.В. Шановні колеги! На відмін у від поперед -
нього проекту закону, яким пропонувалось збільшити чисельність 
Державної прикордонної слу жби і який ми прийняли, за що 
я  дякую всім вам, цей проект закону не передбачає збільшення 
чисельності Служби безпеки України. Він тільки, скажемо так, 
регламентує чисельність Служби безпеки в мирний час, в особ -
ливий період і на період дії воєнного стану. Тобто залишається 
чисельність Служби безпеки України в кількості 31050  осіб, визна -
ченій чинним законом із змінами, які ми з вами  внесли 27  березня 
2014 року, лише чітко вказується, якою має бути чисельність 
Служби безпеки України в мирний час, в особливий період і на 
період дії воєнного стану.  
Хотілось би звернути вашу увагу на те, що на даний момент 
Служба безпеки України проводить колосальну роботу зі  знешко -
дження диверсійно -розвідувальних груп. Затримано більше сотні 
терористів, дві третини з них дали вже покази, їхня вина повністю 
доведена. Від нас усіх я вислов люю подяку Службі безпеки за 
її важливу роботу.  
Комітет просить прийня ти проект закону за  основу та 
в цілому. Прошу проголосувати.  
 
ГОЛОВУЮЧИЙ. Дуже вам дякую.  
Я думаю, що цей законопро ект теж не викликає дискусій, 
і   пропоную підтримати Президента, Службу безпеки і комітет, 
який — наголошую — одностайно  підтримав ці пропозиції. Але 
є  потре ба обговорювати, так? Давайте тоді ми не будемо запи -
суватися на виступи: два — за, два — проти, а я дам просто 
можливість виступити бажаючим.  
Першим буде виступати Є гор Соболєв, потім — Каплін, 
за ним — Андрій Левус. Три виступи — і голосуємо.  
Будь ласк а, Єгор Соболєв.  
 20 СОБОЛЄВ  Є.В., голова Комітету Верховної Ради України 
з  питань запобігання і протидії корупції (загальнодержавний ба -
гатомандатний виборчий округ, політична партія “Об’єднання 
“Самопоміч”). “Самопоміч” буде голосувати за цей законопроект.  
Але ми хочемо сказати, що ситуація в Службі безпеки потребує 
широкого й детального розгляду. На нашу думку, Служба безпеки 
значною мірою залишається н е українською і значною мірою 
є  службою небезпеки для України. Процеси люстрації загальмо -
вані починаючи  з самого голови служби, який першим мав потра -
пити під дію Закону “Про очищення влади”, але надав нові 
документи про те, що він не закінчував школи КДБ. Відповідне 
ставлення ми бачимо щодо інших працівників, які завжди вважа -
лися колегами Володимира Путін а по КДБ. Якщо проаналізувати 
переслідування Службою безпеки людей, які працювали в службі 
і  організовували терор Майдану, то жоден з високопосадовців не 
спійманий, хоча є багато сигналів, що вони продовжують прожи -
вати в місті Києві.  Жахливою є ситуація з розслідуванням щодо 
людей, які організовували захоплення Криму і терор Донбасу.  
На нашу думку, ситуація в Службі безпеки ма є бути 
серйозно розглянута Президентом України, Радою національної 
безпеки і оборони, бо вона є вкрай загрозлива. Парламент гото -
вий допомогти в цьому.  
Ми підтримуємо проект закону, яким врегульовується 
питання щодо чисельності СБУ, але хвалити сьогодні цю службу 
немає за що. СБУ є багато за що боятися.  
 
ГОЛОВУЮЧИЙ. Дякую вам.  
Будь ласка, Каплін. Одна хвилина.  
 
КАПЛІН  С.М., перший  заступник голови Комітету Верховної 
Ради України з питань соціальної політики, зайнятості та 
пенсійного забезпечення (одномандатний виборчий округ №144, 
Полтавська область, партія “Блок Петра Порошенка”). Виборчий 21 округ №144, фракція “Блок Петра Порошенка ”, група “УДАР”. 
Наша фракція буде підтримувати цей законопроек т. Разом з тим 
я  хотів би зауважити, що український парламент має допомагати 
в діяльності і Службі безпеки Україн и, і Генеральній прокуратурі, 
і  Міністерству внутрішніх справ.  
Як нам усім ві домо, бо мільйони українців мали змогу диви -
тися засідання двох комітетів — правоохоронного і антикоруп -
ційного, яке транслювалося в прямому ефірі, антикорупційним 
комітетом було прийнято рішення рекомендувати Верховній Раді 
України створити тимчасову спец іальну комісію для розслідування 
звинувачень з боку Гордієнка уряду України в корупції. Я сьогодні 
від імені всіх українських громадян вимагаю не зволікати і негайно 
поставити на голосування питання про створення тимчасової 
слідчої комісії. Це буде надзвич айно серйозним державним іспи -
том. Сьогодні, у  Чистий четвер, ми повинні започаткувати процес 
очищення уряду від корупціонерів і врешті -решт з’ясувати, чи 
святий Прем’єр, чи святі міністри, чи святі в нас керівники дер -
жавних підприємств.  
Сьогодні над укра їнським суспільством нависла загроза 
серйозного корупційного реваншу: продовження схем Януковича, 
Захарченка, Клименка. Ми повинні цьому покласти край. Негайно 
поставте на голосування те, що вимагає український народ, який 
після двох революцій має право зн ати відповідь на запитання: чи 
корумпований уряд? Це вимога депутатів. Це вимога українського 
народу. Це вимога здорового глузду. Не затягуйте, щоб потім 
український народ не сказав, що й цей парламент такий самий, як 
і попередній, і в цьому парламенті зно ву перемогла корупція. Я не 
розумію, чому ми всі зволікаємо із цим історичним рішенням?  
Пройшло 23  роки, країну зганьбили, і жоден за ґратами не сидить. 
Сьогодні треба почати…  
 
ГОЛОВУЮЧИЙ. Дякую.  
Будь ласка, Андрій Левус. Ввімкніть мікрофон.  22 ЛЕВУС  А.М., голова підкомітету Комітету Верховної Ради 
України з питань національної безпеки і оборони (загально -
державний багатомандатний виборчий округ, політична партія 
“Народний фронт”). По-перше, хочу звернутися до народних 
депутатів, зокрема, до пана Капліна. Зара з обговорюється важ -
ливий законопроект. Прошу не вдаватися під ч ас обговорення 
в парламенті важливого законопроекту до провокацій під диктовку 
пана Фірташа і “господина Пут ина”. 
По-друге, тут Єгор Соболєв критикував Службу безпеки 
України. Я згоден з тим, що Службу безпеки України необхідно 
реформувати. Фракцією “Народний фронт” і самою Службою без -
пеки напрацьовується законопроект, згідно з яким це відомство 
буде займатися тільки боротьбою з тероризмом і контррозвіду -
вальною діяльністю, а всі непритаманні цій службі функції будуть 
забрані. Однак огульно критикувати Службу безпеки України, пра -
цівники якої щодня ризикують своїм життям і вже є великі втрати, 
в тому, що вона нічого не робить, як мінімум , неморально і не -
професійно. Щодня затримуються диверсант и, агенти і російські 
шпигуни. Критикувати Службу безпеки, яка поки що найбільш 
ефективно…  
 
ГОЛОВУЮЧИЙ. Прошу дати завершити.  
 
ЛЕВУС  А.М. Щодо самого законопроекту. Це є перший 
крок    до реформування Служби безпеки України, який полягає 
в  фактичному зменш енні кількості працівників  і більш точному їх  
застосуванні якраз у контрдиверсійній роботі.  
Дякую.  
 
ГОЛОВУЮЧИЙ. Дякую вам.  
Ігор Луценко. Прошу ввімкнути мікрофон. Потім — Мосійчук. 
І на тому будемо завершувати.  
 23 ЛУЦЕНКО  І.В., голова підкомітету Комітету Верховної Ради 
України з питань запобігання і протидії корупції (загально -
державний багатомандатний виборчий округ, політична партія 
“Всеукраїнське об’єднання “Батьківщина”). Шановне товариство! 
Фракція “Батьківщина” однозначно буде підтримувати даний зако -
нопроект. У теперішніх історичних, воєнних умовах це рішення 
немає альтернативи. Але є потреба висловити певні зауваження.  
Перше. Рівень професіоналізму Служби безпеки однозначно 
зростає. За декілька останніх місяців ми бачимо істотний прогрес 
у цьому.  
Друге. Все -таки хотілося, щоб Служба безпеки була більш 
інтенсивною у реформуванні самої себе. Прикладом може слугу -
вати Служба забезпечення Міністерства оборони, яка нещодавно 
прийняла, я вважаю, історичне рішення про системне застосу -
вання поліграфа для ви значення , хто, яким чином, правдиво чи 
неправдиво виконує свої обов’язки . Аналогічні кроки має робити 
і   Служба безпеки. Парламентарії готові надати для цього всю 
необхідну підтримку.  
Дякую.  
 
ГОЛОВУЮЧИЙ. Дякую вам.  
Ігор Мосійчук.  
 
МОСІЙЧУК  І.В., перший з аступник голови Комітету 
Верховної Ради України з питань законодавчого забезпечення 
правоохоронної діяльності (загальнодержавний багатомандатний 
виборчий округ, Радикальна партія Олега Ляшка) . Радикальна 
партія. Фракція Радикальної партії однозначно буде п ідтримувати 
даний законопроект. Він необхідний для розвитку української 
спецслужби. У цьому зв’язку хо тілося б зазначити про те, що 
у  відомстві не до кінця проведена люстрація, досі деякі посади 
займають особи, причетні до репресій, які відбувались за мин у-
лого режиму. Але це не дає нікому права огульно критикувати 24 Службу безпеки як якийсь антинародний орган, адже багато 
працівників цієї служби відзначились у зоні АТО, сприяли роз -
криттю багатьох корупційних злочинів. Є загиблі працівники 
Служби безпеки. Я  пропоную вшанувати їх пам’ять хвилиною 
мовчання.  
(Хвилина мовчання)  
 
ГОЛОВУЮЧИЙ. Дякую.  
Я хочу підтримати ту думку, що під час російської агресії, 
справді, величезна кількість працівників Служби безпеки стали 
до  бою проти агресора. Є такі, що загинули. За попереднього 
режиму Януковича багато зрадників були заслані до Служби 
безпеки України. Від них доводилось очищуватися, інколи цей 
процес був болючим. Але, ще раз  кажу, тисячі і тисячі чесних 
і  відданих Україні працівників цієї служби пішли на фронт. Сл ужба 
безпеки, працюючи для України, кожного дня демонструє ефек -
тивну й якісну роботу.  
Тому я прошу підтримати даний законопроект і прийняти  
його, як пропонує комітет, за основу і в цілому.  
Ставиться на голосування проект Закону “Про внесення 
зміни до За кону України “Про загальну структуру і чисельність 
Служби безпеки України” ( №2472 ) для прийняття за основу і в ці -
лому. Прошу підтримати. Будь ласка, голосуємо.  
“За” — 268. 
Дуже дя кую вам.  
Хочу наголосити і звернутися з проханням до всіх. Коли ми 
обговорюємо той чи інший законопроект, давайте говорити саме 
про законопроект. Якщо в когось  є бажання проводити якісь 
свої  політичні візії, будь ласка, робіть це на брифінгу або на 
вулиц і. Тут ми повинні професійно обговорювати кожен законо -
проект, бо інакше ми просто завалимо роботу Верховної Ради.  
 
——————————— — 25 Переходимо до розгляду наступного проекту Закону “Про 
правовий режим воєнного стану”.  
Теж є прохання, щоб ми розглянули проект закону за скоро -
ченою процедурою.  
Прошу шановних колег підтримати пропозицію про розгляд 
законопроекту за скороченою процедурою. Будь ласка.  
“За” — 189. 
Дякую за підтримку.  
До доповіді запрошується представник Президента України 
у Верховній Раді Кубів Сте пан Іванович. Будь ласка.  
 
КУБІВ  С.І. Шановні громадяни, пане Голово, колеги! До 
вашої уваги пропонується проект Закону України “Про правовий 
режим воєнного стану” ( №2541 ), внесени й Президентом України 
та визначений ним як невідкладний.  
Цей документ спрямований на виконання рішення Ради 
національної безпеки і оборони України, введеного в дію указом 
Президента від 12  березня 2015  року №139 . 
Метою даного законопроекту є законодавче врегулювання 
правового режиму воєнного стану з урахуванням обставин, що 
виникли у зв’язку із зовнішньою військовою агресією та прове -
денням антитерористичної операції на сході країни.  
Законопроект ом пропонується збільшити перелік та деталі -
зувати зміст заходів воєнного стану. Це, зокрема, встановлення 
особливого режиму у сфері виробництва та реалізації лікарських 
засобів, які мають у своєму складі наркотичні засоби, психотропні 
речовини та прекурсо ри, інші сильнодіючі речовини, перелік яких 
визначається Кабінетом Міністрів України; вжиття додаткових 
заходів щодо посилення захисту державної таємниці; інтерну -
вання (примусове оселення) громадян іноземної держави, яка 
загрожує нападом чи здійснює агрес ію проти України; встанов -
лення заборони або обмеження на вибір місця перебування чи 
місця проживання громадян на території, на якій діє воєнний стан.  26 Крім того, законопроект містить пропозиції щодо врегулю -
вання порядку діяльності і повноважень військових  адміністрацій, 
а також гарантій діяльності центральних органів влади в умовах 
воєнного стану.  
З огляду на це прошу підтримати законодавчу ініціативу 
Президента України та прийняти проект Закон у “Про правовий 
режим воєнного стану” за основу і в цілому.  
Дякую.  
 
ГОЛОВУЮЧИЙ. Дякую вам.  
Будь ласка, голова комітету Пашинський Сергій запро -
шується на трибуну для співдоповіді.  
 
ПАШИНСЬКИЙ  С.В. Шановні колеги! Проект закону, який ми 
зараз розглядаємо, має величезне значення для обороноздат -
ності і безпеки нашої держави. На жаль, ми у війшли в конфлікт 
з   Російською Федерацією, маючи законодавчий масив, який 
фактично був калькою старих радянських законів і не відображав 
ніяких викликів, які постали перед нами. Ми разом з вами уже 
відсотків на 70 поміняли законодав че поле, яке стосується 
оборони і безпеки. Запропонов аний проект закону є базовий, 
в  ньому, і я хотів би звернути на це увагу, у врегулюванні право -
вого режиму воєнного стану вже враховується наш гіркий досвід.  
У попередньому законодавс тві не було передба чено, якою 
в  умовах воєнних викликів має бути діяльність парламенту, Кабі -
нету Міністрів, що таке військові адміністрації і так далі. Цей 
проект закону чітко визначає функціонування держави в умовах 
воєнного стану і чітко регламентує діяльність всіх орган ів. Напри -
клад, під час дії воєнного стану повноваження Президента, Кабі -
нету Міністрів, парламенту не можуть бути скасовані. Чітко випи -
сано процедуру створення військових адміністрацій, порядок їх 
функціонування. У проекті закону в принципі є відповіді н а всі 27 питання, які виникли та були пов’язані з проведенням антитеро -
ристичної операції, військових навчань, з війною, мобілізацією, 
роботою народногосподарського комплексу для потреб армії.  
Комітет вчора переважною більшістю голосів прийняв 
рішення проголо сувати проект закону за основу т а в цілому. Але 
є дуже багато колег депутатів, які…  
 
ГОЛОВУЮЧИЙ. Прошу дати завершити.  
 
ПАШИНСЬКИЙ  С.В. …просять дати можливість для вивчення 
запропонованих норм, внесення поправок і таке інше. Ми з по -
вагою ставимося до ду мки наших колег. Саме тому я пропоную 
зараз прийняти законопроект у першому читанні і передбачити 
скорочений термін підготовки його до другого читання. За регла -
ментом звичайний термін — два тижні, скорочений — один тиж -
день. Я звертаю увагу на те, що наст упний тиждень — не пле -
нарний. Отже, ми можемо через два тижні в середу провести 
засідання комітету, проаналізувати всі поправки і на наступний 
день, у четвер, внести законо проект у зал для голосування. 
Я прошу підтримати дану пропозицію.  
 
ГОЛОВУЮЧИЙ. Дяку ю. 
Наскільки я зрозумів, є потреба в обговоренні законо -
проекту. Тому давайте запишемося на виступи: два — за, два — 
проти. Прошу, шановні колеги, записатися на виступи.  
До слова запрошується Кишкар. Будь ласка.  
 
КИШКАР  П.М., голова підкомітету Комітету Ве рховної Ради 
України з питань Регламенту та організації роботи Верховної Ради 
України (загальнодержавний багатомандатний виборчий округ, 
політична партія “Об’єднання “Самопоміч”).  Законопроект дуже 
важливий, його необхідно приймати. Але ми будемо голосуват и 
за прийняття цього законопроекту лише за основу, якщо буде далі 28 його розгляд за повн ий термін , якщо кожну деталь в ньому буде 
доопрацьовано, якщо він стане логічним продовженням норм, які 
були раніше, і дійсно буде внесено зміни в статус воєнного стану.  
Отже, “Самопоміч” за те, щоб цей законопроект був 
підтриманий у першому читанні. Але розгляд далі без скорочення 
термінів.  
Дякую.  
 
ГОЛОВУЮЧИЙ. Дякую вам.  
Будь ласка, Лозовой Андрій Сергійович, Радикальна партія 
Олега Ляшка.  
Лінько Дмитро Володимирович.  
 
ЛІНЬКО  Д.В., член Комітету Верховної Ради України з пи -
тань    транспорту (загальнодержавний багатомандатний виборчий 
округ, Радикальна партія Олега Ляшка).  Шановні колеги, доброго 
дня! Цей проект закону мав би бути прийнятий рік тому. Ми всі -
ляко підтримуємо  ініціативу посилити наші Збройні Сили. Якщо 
потрібно це якось у правовому полі врегулювати, то ми тільки за. 
Але в нас є дуже багато поправок і зауважень. Потрібен час для 
того, щоб їх обговорити і врахувати. Тому ми пропонуємо прого -
лосувати зараз цей за конопроект за основу і підготувати його до 
другого читання без скорочення термінів.  
Які поправки ми хочемо в нести і які зауваження маємо? 
В  законопроекті є норма, якою пропонується вилучати у насе -
лення вогнепальну зброю та боєприпаси. Це в радянських тра -
диціях не дозволяти населенню мати законно зброю. Під час 
воєнного стану, коли ворог нап ав на країну, ми вилучатимемо 
у  людей зброю. Звісно, ворогу буде легше окупувати території, 
де населення без зброї, ніж тери торії, де населення має зброю 
і  готове се бе захищати. На початку війни саме люди, які законно 
мали зброю, могли захищати себе. Навпаки , ми повинні дозво -
ляти людям легалізовувати зброю, щоб вони мали законне право 29 на зброю, а не вилучати її. Тому ми наполягаємо на вилученні цієї 
норми з проекту з акону, щоб під час воєнного стану люди мали 
можливість захищати себе і свою державу, і ще раз наголошуємо: 
законопроект потрі бно приймати тільки за основу і за повний 
термін готувати на друге читання.  
Дякую.  
 
ГОЛОВУЮЧИЙ. Дякую вам.  
Каплін Сергій Миколайови ч. 
 
КАПЛІН  С.М. Виборчий округ №144, фракція “Блок Петра 
Порошенка”. Я теж вважаю, що ми дещо запізно вносимо зміни 
до законодавства, аби врегулювати надзвичайно актуальні аспек -
ти забезпечення національної безпеки України, проте наша фрак -
ція так само буд е підтримувати цей проект закону.  
Разом з тим хочу наголосити, що основою національної 
безпеки України є передусім довіра українських громадян до 
державних інститутів влади: парламенту, уряду, Прем’єр -міністра 
персонально, кожного окремого міністра і всієї  команди, яка 
покликана проводити реформи в нашій державі. Великий резо -
нанс у суспільстві викликають кожен прецедент, кожна заява про 
корупцію в цих органах, навіть найдрібнішу, бо вона вщент знищує 
основи національної безпеки, є головним ворогом у країні . Для 
того аби розплутати клубок протиріч, розв’язати надзвичайно 
серйозний конфлікт, який сформувався в парламенті і за його 
межами, врахувати позицію мільйонів українських громадян, які 
наче мантру повторюють три головних для українського суспіль -
ства букви — ТСК, я ще раз наголошую на необхідності дослуха -
тися до думки профільного антикорупційного комітету, до складу 
якого входять комбати, молоді народні депутати, що вселяє надію 
на перемогу у боротьбі з корупцією, і поставити сьогодні на 
голосува ння на вимогу українського суспільства ключове питання, 
а саме: про створення тимчасової слідчої комісії, яка повинна 30 дати відповідь на запитання, чи є на найвищих щаблях української 
влади корупція, чи винні в чому -небудь міністри, керівники дер -
жавних орг анів, державних підприємств, чи дійсно країною гу -
ляють порушення, які призводять до втрати мільярдних коштів? 
Не ховайте голову в пісок. Давайте сьогодні приймемо це рішення 
і поставимо всі крапки на “і”.  
 
ГОЛОВУЮЧИЙ.  Дякую.  
Перед тим як надати слово нас тупному промовцю, я нага -
даю норму Регламенту: коли промовець виступає не з того проек -
ту закону, який обговорюється, головуючий має право просто 
позбавляти його слова. Попереджаю Сергія Капліна: якщо ще раз 
з обговорення, наголошую, питань національної бе зпеки і обо -
рони він буде робити політичне шоу, я зупинятиму виступ. Я ду -
маю, що зал мене підтримає. Так? (Оплески).  Дякую.  
Писаренко Валерій Володимирович.  
 
ПИСАРЕНКО  В.В., член Ко мітету Верховної Ради України 
з  питань правової політики та правосуддя  (одномандатний вибор -
чий округ №168, Харківська область, самовисуванець).  Шановні 
колеги! Дійсно, потребує вдосконалення нормативна база з ураху -
ванням того, що відбувається в країні. Вкрай застарілі норма -
тивно -правові акти сьогодні потрібно коректувати.  
У цьому проекті закону дуже багато питань врегульовано 
відповідно до подій, які відбуваються в Україні. Але хотів би за -
значити, що в ньому є також норми, які суттєво обмежують права 
людини. Якщо ми боремося за те, щоб українці відчували себе 
вільними на території, де запроваджено воєнний стан, потрібно 
врахувати найкращі західні стандарти. Нагадаю, Україна завжди 
дотримувалась європейських стандартів і співпрацювала з Радою 
Європи і Венеціанською комісією. Тому ми вимагаємо, щоб і цей 
законопроект також б уло направлено до Венеціанської комісії для 
отримання висновку і врахування позиції наших європейських 31 партнерів та експертів Ради Європи. Це допоможе Україні уник -
нути помилок, які, на жаль, в останній час ми дуже часто робимо, 
приймаючи нормативно -правов і акти з метою розв’язання про -
блем, що накопичувались роками. Це гальмує наше просування 
на шляху до Європи, в тому числі й намагання відстрочити на -
брання чинності Законом “Про прокуратуру”.  
Тому, шановні колеги, давайте не забувати: якщо обрали 
євроінте грацію, то й уся наша діяльність повинна бути в ключі 
євроінтеграції, в тому числі й робота парламенту, яка має від -
повідати вимогам чинного Регламенту. Давайте більш уважно 
ставитися до процедур, визначених у Регламенті, зокрема, тих, які 
передбачають, що  за повною процедурою мають розглядатися 
такі важливі законопроекти.  
Дякую.  
 
ГОЛОВУЮЧИЙ. Дякую дуже вам.  
Юрій Левченко. Потім — Сергій Соболєв. І на тому ми 
завершуємо обговорення.  
 
ЛЕВЧЕНКО  Ю.В.,  голова підкомітету Комітету Верховної 
Ради України з питан ь бюджету (одномандатний виборчий округ 
№223, м.  Київ, політична партія “Всеукраїнське об’єднання “Сво -
бода”) . “Свобода”, виборчий округ №223. Я звертаюся до коаліції 
і до керівництва парламенту, щоб висловити своє нерозуміння, 
чому такий вкрай важливий за конопроект вноситься в порядок 
денний з порушенням Регламенту Верховної Ради України? Адже 
не дотримано норму Регламенту про можливість подання альтер -
нативних законопроектів. Пройшло буквально кілька днів з мо -
менту реєстрації цього законопроекту, а ви вж е намагаєтесь його 
зараз пропхнути, хоча навіть не збираєтеся вводити воєнний стан. 
Постійно “Свобода” вимагає, пояснює, що потрібен воєнний стан, 
щоб надприбутки олігархів працювали на війну, а не на їхню 
кишеню. Ви на це навіть не реагуєте, але такий над важливий 32 законопроект намагаєтесь зараз пропхнути без належного обго -
ворення, без можливості подання альтернативних законопроектів. 
Чому? Знаєте, враження таке, що хтось просто хоче на цьому 
попіаритись.  
Тому я наполягаю, щоб цей законопроект взагалі не ро з-
глядати, не направляти його на доопрацювання, а почекати, поки 
народні депутати подадуть  альтернативні законопроекти, і  щоб 
була дотримана процедура, а не влаштовувати…  
 
ГОЛОВУЮЧИЙ. Дякую.  
Будь ласка, Сергій Соболєв. Увімкніть мікрофон.  
 
СОБОЛЄВ  С.В., член Ко мітету Верховної Ради України 
з   питань правової політики та правосуддя  (загальнодержавний 
багатомандатний виборчий округ, політична партія “Всеукраїнське 
об’єднання “Батьківщина”).  Фракція “Батьківщина”. Ви знаєте  по-
слідовну позицію  нашої фракції щ одо регламентування режиму 
воєнного  стану. На жаль, мирн і переговори принесли не мир, 
а   лише  перемир’я, і ми бачимо, що відбувається на східному 
фронті.  Тому наша фракція вважає, що, без сумніву, треба  вре-
гулювати цілий ряд питань, пов’язаних з правовим  режимом 
воєнного стану.  
Крім того, для нас  дуже важливо і принципово, щоб було 
узгоджено Закон “Про тимчасові заходи на період проведення 
антитерористичної операції”, яким ми вносили зміни до ряду 
чинних законів, і цей законопроект. Саме тому ми підтримує мо 
колег з інших фракцій, які пропонують проголосувати даний зако -
нопроект лише в першому чита нні, щоб далі була можливість 
у  депутатів подати поправки, оскільки положення законопроекту 
можуть бути дуже  важливими в подальших оборонних доктринах 
нашої держ ави.  33 Отже, фракція “Батьківщина”  підтримує прийняття законо -
проекту в першому читанні і просить  дати можливість скориста -
тись повноцінною процедурою внесення до нього  поправок.  
Дякую.  
 
ГОЛОВУЮЧИЙ. Дякую вам.  
Я прошу народних депутатів заходити в зал для г олосу -
вання. Ми розглядаємо справді нагальний законопроект.  Я осо -
бисто не сприймаю пропозиції про його відкладення. Надзви -
чайно  важливо нам прийняти проект Закону “Про правовий режим  
воєнного стану”, бо потреба ввести воєнний стан може будь -
якого дня пос тати перед нашою країною. Але я також згоден 
з  тим, що, напевно, є сенс його доопрацювати, щоб були внесені 
поправки.  
Тому я з вашого дозволу поставлю першою на голосування 
пропозицію, яка звучала у  більшості  виступів: проголосувати 
проект закону за осно ву, підготувати йо го до другого читання 
і  потім уже всі поправки розглянути за повною процедурою на 
засіданні Верховної Ради України.  Чи підтримується така  пропо -
зиція, яку озвучував і голова  комітету?  
Я ставлю  на голосування  проект Закону ( №2541 ) “Про 
правовий режим воєнного стану” для прийняття за основу. Прошу 
народних депутатів підтримати. Будь ласка, голосуємо.  
“За” — 258. 
Дякую вам.  
Для репліки надається слово голові комітету  Пашинському. 
Будь ласка, одна хвилина.  
 
ПАШИНСЬКИЙ  С.В. Шановні колеги, згідно з Регламентом 
повний термін підготовки законопроекту до другого читання — це 
два тижні. Давайте все -таки проголосуємо за скорочений термін. 
Це буде фактично тих самих два тижн і. Ми зможемо розглянути 
законопроект у сесійному залі рівно через два тижні. Засідання 34 комітету ми проведемо через 13  днів у середу, а наступного дня, 
в четвер, внесемо законопроект у зал з поправками, опрацьова -
ними відповідно до Регламенту. Прошу постав ити на голосування 
пропозицію щодо скороченого терміну підготовки цього проекту 
закону до другого читання.  
 
ГОЛОВУЮЧИЙ. Шановні колеги, голова комітету пропонує 
проголосувати за скорочений термін підготовки законопроекту до 
другого читання. Чи є згода фра кції “Самопоміч” на це? З вашого 
дозволу я поставлю на голосування цю пропозицію голови комі -
тету. Підтримаєте — добре, не підтримаєте — так і буде.  
Отже, ставиться на голосування пропозиція щодо підготовки 
проекту Закону “Про правовий режим воєнного стану ” до другого 
читання за скорочений термін. Прошу голосувати. Будь ласка, 
визначаємося.  
“За” — 178. 
На жаль, дана пропозиція не набрала необхідної кількості 
голосів, і тому буде повний термін, як передбачено Регламентом.  
 
——————————— — 
 
Переходимо до розгляд у наступного проекту Закону “Про 
внесення змін до деяких законів України щодо удосконалення 
порядку речового забезпечення військовослужбовців” ( №2551 ). 
Теж є прохання авторів про р озгляд за скороченою про -
цедурою. Прошу підтримати.  
“За” — 198. 
Дякую за розуміння.  
Запрошую до доповіді заступника міністра оборони Гусєва 
Юрія Веніаміновича . З трибуни.  
 
ГУСЄВ  Ю.В., заступник міністра оборони України.  Шановні 
народні депутати! На ваш ро згляд пропонується проект закону, 35 розроблений з метою уніфікації військової форми одягу військово -
службовців Збройних Сил України та інших військових формувань 
та приведення військової форми одягу до вимог сучасності.  
За чинним порядком зразки військової ф орми одягу, 
правила їх носіння розробляються Міністерством оборони, іншими 
центральними органами виконавчої влади та затверджуються 
Кабінетом Міністрів України. Такий механізм унеможливлює своє -
часне реагування на потреби, які виникають в особливий період.  
Пропонується надати Міністерству оборони України повно -
важення із розроблення та затвердження зразків військової 
форми одягу, взуття та спорядження військовослужбовців, засобів 
індивідуального захисту для всіх військових формувань. Зазначені 
зразки будуть  затверджуватись відповідно до Закону України “Про 
військовий обов’язок і військову службу” наказом міністра обо -
рони України.  
Реалізація положень проекту закон у додаткових видатків 
з держбюджету не потребуватиме. Прошу підтримати.  
Дякую за увагу.  
 
ГОЛОВУЮ ЧИЙ. Дякую вам.  
До слова запрошується голова Комітету з питань націо -
нальної безпеки і оборони Пашинський Сергій Володимирович.  
 
ПАШИНСЬКИЙ  С.В. Шановні колеги! Вчора профільний комі -
тет уважно розглянув даний законопроект. Дійсно, у нас в безпе -
ковій сфер і накопичилися колосальні проблеми, в тому числі, на 
жаль, і проблеми, пов’язані з матеріально -технічним забезпечен -
ням. Хочу звернути увагу, що норми речового, харчового забез -
печення були затверджені ще декіль ка років тому за іншого курсу 
і   сьогодні, з вичайно, потребують модернізації. Але цей законо -
проект не може прийматися тіл ьки для Міністерства оборони. 
У   нас є Нацгвардія, прикордонники, інші воєнізовані структури. 
Треба уважно вивчити їх потреби.  36 Саме тому комітет одностайно прийняв рішення реком ен-
дувати проект закону, враховуючи його важливість, проголосувати 
в першому читанні, потім ретельно доопрацювати і вже в зал 
внести документ, який міститиме відповіді на всі питання, постав -
лені мною і членами нашого комітету.   
Отже, прошу підтримати з аконопроект у першому читанні 
і  попрацювати над ним під час підготовки до другого читання.  
Дякую за увагу.  
 
ГОЛОВУЮЧИЙ. Дякую вам.  
Шановні колеги, проект закону надзвичайно ва жливий, 
але  спеціалізований, він стосується дуже важливої ланки Зброй -
них Сил Укра їни. Все -таки наполягає на виступі в обговоренні 
Кишкар. Давайте дамо йому слово, а потім перейдемо до 
голосування.  
Будь ласка, Кишкар. Одна хвилина.  
 
КИШКАР  П.М. Я, колеги, насправді ставлюся з великою 
повагою до пана Гусєва, але, окрім того, що прибираєт ься 
патентування зразків форми, ніяких більше змін щодо речового 
забезпечення я в цьому законопроекті не побачив. Суть проекту 
закону хороша, але його назва має бути такою: про скасування 
процедури патентування зразків одягу. Нічого іншого в цьому 
законопр оекті немає, ніякого покращення ми там не знайшли. 
Тому його варто прийняти за основу і далі доопрацювати, щоб, 
дійсно, вводити... Юрію Веніаміновичу, зверніть увагу, це ваш 
законопроект. Не цікаво. Добре, тоді дякую.  
 
ГОЛОВУЮЧИЙ. Дякую дуже вам.  
Пропозиці я комітету в тому якраз і полягала, щоб прийняти 
законопроект за основу, а потім уже внести необхідні поправки. 
Ще Оксані Корчинській надамо одну хвилину і перейдемо до голо -
сування.  
Будь ласка, Оксана Корчинська.  37 КОРЧИНСЬКА  О.А., перший заступник голови К омітету Вер -
ховної Ради України з питань охорони здоров’я (загальнодер -
жавний багатомандатний виборчий округ, Радикальна партія 
Олега Ляшка).  Фракція Радикальної партії. Всім доброго дня! 
Насамперед я хочу привітати першого заступника міністра від 
волонтер ського десанту. Це дуже продуктивна команда, котра 
працює в Міністерстві оборони. Вітаю, пане Юрію!  
Я прошу прийняти за основу цей законопроект, позаяк він 
дійсно оптимізує процес прийняття рішень щодо зміни одягу, тому 
що, наприклад, бронежилети в Збройни х Силах України теж не 
належали до зразків військової форми одягу. Треба швидко прий -
мати всі ці рішення. Просимо підтримати цей законопроект.  
 
ГОЛОВУЮЧИЙ. Дякую дуже вам.  
Отже, я ставлю на голосування проект Закону “Про 
внесення змін до деяких законів Укр аїни щодо удосконалення 
порядку речового забезпечення військовослужбовців” ( №2551 ) 
для прийняття за основу. Прошу підтримати даний законопроект. 
Голосуємо, будь ласка!  
“За” — 271. 
Дякую за підтримку. Я думаю, що комітет за повний термін 
підготує цей законопроект до другого читання, немає необхідності 
голосувати за скорочений термін.  
 
——————————— — 
 
Переходимо до наступного проекту Закону “Про внесення 
змін до деяких законодавчих акті в України щодо організації харчу -
вання особового складу Збройних Сил України”.  
Доповідачем знову є заступник міністра оборони Гусєв Юрій 
Веніамінович. Запрошую його до доповіді з трибуни.  
 38 ГУСЄВ  Ю.В. Шановні народні депутати! На ваш розгляд 
пропонується пр оект закону, розроблений Міністерством оборони 
в ініціативному порядку, яким пропонується внести зміни до 
Господарського кодексу з метою забезпечення якісного харчу -
вання військовослужбовців.  
Чинні норми дозволяють передавати військове майно 
суб’єктам госп одарювання виключно на умовах оренди. Надавач 
послуг із харчування обирається за критерієм “найнижча ціна”, 
а  орендарем майна стає той суб’єкт, який запропонує найвищу 
ціну за об’єкт оренди.  
Пропонується запровадити механізм передачі військовими 
частинами  закріпленого за ними майна, необхідного для органі -
зації харчування в стаціонарних та польових умовах, у користу -
вання на безоплатній основі на умовах позички переможцям 
процедур закупівель без проведення додаткових конкурсів на 
передачу в оренду цього ма йна, але з обов’язковим його повер -
ненням після закінчення строку дії договору про закупівлю послуг 
з харчування.  
Прийняття законопроекту дасть можливість Міноборони 
затверджувати типові договори позички відповідного рухомого та 
нерухомого майна, ефективно  використовувати бюджетні кошти 
за рахунок перерозподілу витрат н адавачів послуг з харчування, 
а  суб’єктам господарювання укладати прямі договори на надання 
комунальних послуг та енергоносіїв.  
Реалізація положень законопроекту не потребує додаткових 
витра т з держбюджету. Пропоную підтримати.  
Дякую.  
 
ГОЛОВУЮЧИЙ. Дякую вам.  
Голова Комітету з питань економічної політики Іванчук 
Андрій Володимирович. Будь ласка.  
 39 ІВАНЧУК  А.В., голова Комітету Верховної Ради України 
з   питань економічної політики (загальнодерж авний багатоман -
датний виборчий округ, політична партія “Народний фронт”).  
Шановні народні депутати! Комітет з питань економічної політики 
вчора на своєму засіданні розглянув даний законопроект і реко -
мендує Верховній Раді України прийняти його за основу т а в ці -
лому.  
Дякую.  
 
ГОЛОВУЮЧИЙ. Дякую вам.  
Шановне товариство! Ще раз наголошую, що це так само 
важливий законопроект, який є спеціалізований. Багато труднощів 
ми зустріли на початку АТО, вони полягали, власне, у невпо -
рядкованості українського законода вства у сфері безпеки. Тому 
я   прошу підтримати в даному випадку ініціативу і Президента, 
і  Збройних Сил.  
Комітет пропонує проголосувати законопроект за основу 
і  в цілому. Немає заперечень?  
Ставлю на голосування проект Закону “Про внесення змін 
до деяки х законодавчих актів України щодо організації харчування 
особового складу Збройних Сил України” ( №2595 ) для прийняття 
за основу і в цілому. Прошу підтримати. Голосуємо!  
“За” — 281. 
Дякую.  
Вітаю авторів проекту закону з прийняттям позитивного 
рішення.  
 
——————————— — 
 
Переходимо до проекту Закону “П ро внесення зміни до 
статті  39 Закону України “Про здійснення державних закупівель”.  
Є пропозиція розглянути законопроект за скороченою про -
цедурою.  40 Я прошу народних депутатів підтримати пропозицію про 
розгляд за скороченою процедурою. Будь ласка.  
“За” — 177. 
Дякую вам.  
До слова  запрошується доповідач — народний депутат 
України Мамчур Юлій Валерійович. Будь ласка.  
 
МАМЧУР  Ю.В., заступник гол ови Комітету Верховної Ради 
України з питань національної безпеки і оборони (загально -
державний багатомандатний виборчий округ, партія “Блок Петра 
Порошенка”).  Шановний головуючий! Шановні народні депутати! 
На ваш розгляд пропонується проект Закону України  “Про вне -
сення зміни до статті  39 Закону України “Про здійснення держав -
них закупівель”.  
Метою прийняття даного проекту закону є створення 
місцевим державним адміністраціям належних можливостей для 
своєчасного здійснення закупівель робіт (товарів, послуг)  для 
будівництва інженерних споруд з тим, щоб зміцнити обороно -
здатність нашої держави.  
Пропонується статтю  39 Закону “Про здійснення державних 
закупівель” доповнити новим пунктом  31, згідно з яким перего -
ворна процедура державної закупівлі застосовується  замовником 
як виняток у разі нагальної потреби у здійсненні закупівлі у зв’язку 
з виникненням особливих обставин. Ні для кого не таємниця, що 
заради збереження життя наших військовослужбовців на сході 
країни треба побудувати потужні фортифікаційні споруди . Для 
цього уряд виділив 850  мільйонів гривень, які потрібно вчасно 
реалізувати. Агресор не дасть на м можливості це зробити, якщо 
в  чинний закон не будуть внесені зміни. Тому пропоную прийняти 
проект закону за основу та в цілому.  
Дякую за увагу.  
 
ГОЛОВУЮ ЧИЙ. Дякую.  41 Запрошую до слова голову Комітету з питань економічної 
політики Іванчука Андрія Володимировича.  
 
ІВАНЧУК  А.В. Шановні народні депутати! На ваш розгляд 
внесено законопроект №2596 , який передбачає спрощення про -
цедури державних закупівель для будівництва інженерних споруд 
на лінії зіткнення.  
Комітет з питань економічної політики розглянув даний зако -
нопроект на своєму засіданні і прийняв рішення рекомендувати 
Верховній Рад і прийняти його за основу та в цілому.  
Хотів би сказати, шановні народні депутати, що даний 
законопроект має тимчасовий характер — запропон ована норма 
діятиме тільки до 1  серпня цього року. Тому його прийняття не 
призведе до порушення норм Закону “Про зді йснення державних 
закупівель”. Цей законопроект приймається спеціально для того, 
щоб була можливість вчасно збудувати всі необхідні інженерні 
споруди на лінії зіткнення на сході України.  
Я дуже прошу всі фракції  прийняти даний законопроект 
за основу та в цілому.  
Дякую.  
 
ГОЛОВУЮЧИЙ. Дякую.  
Шановні колеги, я прошу п ідтримати пропозицію комітету 
і  проголосувати за основу і в цілому. Але є необхідність в обго -
воренні, тому проводиться запис на виступи: два — за, два — 
проти. Прошу фракцію “Самопоміч” так акти вно не тиснути на 
головуючого. Прошу записатися.  
Єремеєв Ігор Миронович. Будь ласка, ввімкніть мікрофон.  
 
ЄРЕМЕЄВ  І.М., член Коміте ту Верховної Ради України 
у  справах ветеранів, учасників бойових дій, учасників антитеро -
ристичної операції та людей з інва лідністю (одномандатний 
виборчий округ №23, Волинська область, самовисуванець).  42 Шановний головуючий! Шановні народні депутати! Ми знаємо, що 
сьогодні вкрай необхідно на лінії зіткнення побудувати укріплення. 
В новинах із зони АТО дуже часто повідомляється,  що час від часу 
там активізуються бойові дії з боку терористів і сепаратистів.  
На думку групи “Воля народу” , цей проект закону треба 
прийняти за основу і в цілому якомога швидше. Чому? Тому що 
процедура проведення тендерів сьогодні настільки формалізована  
і затягнута, що доведеться витратити місяці для того, щоб побу -
дувати ці укріплення, які сьогодні, ще раз кажу, вкрай необхідні. 
Кожне таке укріплення рятує життя наших бійців, які стоять на лінії 
зіткнення.  
Наша група закликає сьогодні прийняти даний зак онопроект 
за основу і в цілому. Якщо є необхідність щось доопрацювати, 
тоді можна спробувати прийняти законопроект за основу і перед -
бачити скорочений термін підготовки до другого читання. Я хочу, 
щоб кожний народний депутат, який є в залі, відчував відпов і-
дальність і не вдавався до демагогії, пам’ятаючи, що хтось кожний 
день жертвує своїм життям на лінії  зіткнення, захищаючи Україну 
і  український народ від терористів і сепаратистів.  
Дякую за увагу.  
 
ГОЛОВУЮЧИЙ. Дякую вам.  
Юрій Васильович Чижмарь, Радикал ьна партія. Прошу ввімк -
нути мікрофон.  
 
ЧИЖМАРЬ  Ю.В.,  член Ко мітету Верховної Ради України 
з  питань паливно -енергетичного комплексу, ядерної політики та 
ядерної безпеки (загальнодержавний багатомандатний виборчий 
округ, Радикальна партія Олега Ляшка).  Передаю слово Лозовому 
Андрію.  
 
ГОЛОВУЮЧИЙ. Лозовой Андрій. Будь ласка.  
 43 ЛОЗОВОЙ  А.С., секретар Ко мітету Верховної Ради України 
з  питань правової політики та правосуддя  (загальнодержавний 
багатомандатний виборчий округ, Радикальна партія Олега 
Ляшка) . Радика льна партія Олега Ляшка. Шановні колеги! Об’єк -
тивно в цьому проекті ми не знаходимо відповіді на питання, що 
таке нагальна потреба, як визначається механізм і так далі. Але 
ми повинні чітко розуміти, що в си туації війни, коли ворог може 
в  будь-який день піти в наступ, коли фактично кожен день, попри 
так зване перемир’я, гинуть наші герої, ми повинні забути про всі 
питання і підтримати цілим залом цей проект закону.  
Колеги Мосійчук і Ск уратовський щойно повернулися 
з   Артемівська. Вони допомагають там буд увати фортифікаційні 
споруди. І знаходяться чиновники, правоохоронці, які запитують: 
а  звідки ви це взяли, а як ви це будуєте? Тому ми повинні всім 
залом підтримати цей проект закону, попри всі питання, які він 
викликає, заради нашої перемоги. Слава Украї ні! 
 
ГОЛОВУЮЧИЙ. Героям слава!  
Кишкар Павло Миколайович. Прошу ввімкнути мікрофон.  
 
КИШКАР  П.М. Прошу передати слово Вікторії Пташник.  
 
ГОЛОВУЮЧИЙ. Вікторія Пташник, будь ласка.  
 
ПТАШНИК  В.Ю., член Ко мітету Верховної Ради України 
з   питань економічної політики (загальнодержавний багатоман -
датний виборчий округ, політична партія “Об’єднання “Самопо -
міч”).  Шановні колеги! Об’єднання “Самопоміч” розуміє необхід -
ність прийняття даного законопроекту, сподіваючись, що його 
автори дійсно мали за мету зміцнити обороноздатність нашої 
держави. Але в той же час ми пропонуємо голосувати даний зако -
нопроект тільки за основу, тому що він викликає застереження. 
Зокрема, потребує роз’яснення  термін “особливі обставини”, 44 у  разі виникнення яких буде застосовуватись перег оворна про -
цедура закупівлі, коли це буде віддано на відкуп місцевим 
державним адміністраціям.  
Тому, будь ласка, давайте зараз проголосуємо за основу. 
Потім, розуміючи нагальність і необхідність прийняття даного 
законопроекту, проголосуємо за подальшу йог о підготовку за 
скорочений термін і через сім днів приймемо законопроект без 
різних неоднозначних термінів, які би уможливили місцевим дер -
жавним адміністраціям зловживати на закупівлях під час обрання 
того, з ким укладатиметься контракт за переговорною пр о-
цедурою.  
Дякую.  
 
ГОЛОВУЮЧИЙ. Дякую вам.  
Будь ласка, Рябчин Олексій Михайлович, фракція “Бать -
ківщина”.  
 
РЯБЧИН  О.М., голова підкомітету Комітету Верховної Ради 
України з питань паливно -енергетичного комплексу, ядерної полі -
тики та ядерної безпеки (зага льнодержавний багатомандатний 
виборчий округ, політична партія “Всеукраїнське об’єднання 
“Батьківщина”).  Прошу передати слово шановній Олександрі 
Володимирівні Кужель.  
 
ГОЛОВУЮЧИЙ. Будь ласка, пані Кужель.  
 
КУЖЕЛЬ  О.В., заступник голови Комітету Верховної  Ради 
України з питань промислової політики та підприємництва 
(загальнодержавний багатомандатний виборчий округ, політична 
партія “Всеукраїнське об’єднання “Батьківщина”).  Фракція “Бать -
ківщина” повністю підтримує позицію фракції “Самопоміч”, яка 
полягає в  тому, що цей законопроект треба прийняти за основу. 
Ми вважаємо, що можна його доповнити з тим, щоб допомогти 45 Міністерству охорони здоров’я в частині, наприклад, закупівлі 
такого препарата, як “Креон”, виробник якого є один. Ми знаємо, 
що в понеділок відб улась конференція, на якій говорилось про те, 
що діти помирають від муковісцидозу. Тому за скорочений термін 
треба підготувати законопроект на друге читання і проголосувати 
його в цілому.  
Дякую.  
 
ГОЛОВУЮЧИЙ.  Дякую вам.  
Одну хвилина надається ще Юрію Левч енку. І ви не 
виступали ще? Добре. Тоді буде виступ від фракції “Блок Петра 
Порошенка”.  
 
ЛЕВЧЕНКО  Ю.В. ВО “Свобода”, округ №223. Безперечно, під 
час війни дуже важливо зміцнювати обороноздатність держави. 
Але навряд чи, абсолютно безконтрольно витрачаючи б юджетні 
кошти, ми зміцнимо обороноздатність держави. Розумієте , в чому 
проблема? Дуже часто шановна коаліція правильні у своїй суті 
законопроекти так оформляє, що вони мають безліч недоліків, які 
потім призводять до корупції. Конкретно в цьому проекті зако ну 
передбачено, що можна обходити визначені процедури держав -
них закупівель у разі (цитую) “нагальної потреби у здійсненні 
закупівлі у зв’язку з виникненням особливих обставин”, але не 
визначено, що таке нагальна потреба, що таке особлива обста -
вина. І, зв існо, на превеликий жаль, під приводом будівництва 
потрібних державі споруд розкрадатимуться десятки мільйонів 
гривень.  
Тому потрібно доповнити проект закону цими визначеннями. 
Поки їх не буде, проект закону в цілому приймати не можна.  
 
ГОЛОВУЮЧИЙ. Дякую в ам. 
Будь ласка, від “Блоку Петра Порошенка” хто буде висту -
пати? Може, співавтор проекту з акону Антонищак? Згодні? Тоді 46 я  надаю слово співавтору законопроекту, члену фракції “Блок 
Петра Порошенка”  Антонищак у. Будь ласка, ввімкніть мікрофон.  
 
АНТОНИЩАК  А.Ф., член Ко мітету Верховної Ради України 
з  питань податкової та митної політики (загальнодержавний бага -
томандатний виборчий округ, партія “Блок Петра Порошенка”).  
Шановне товариство! Я прошу цей законопроект прийняти за 
основу і в цілому, тому що сама іде я внести такий законопроект 
виникла після подій під Дебальцевим, коли ми втрачали людей 
кожен день. Ми не маємо права на розкачку, чекати ще тиж -
день   — два, щоб законопроект був прийнятий. Норма, яку пропо -
нується запровадити, тимчасова і стосується дуже обмеженої 
суми коштів.   
Дуже вас прошу, ще раз вчитайтесь у зміст законопроекту. 
Друзі, давайте проголосуємо за основу і в цілому.  
Дякую.  
 
ГОЛОВУЮЧИЙ.  Дякую.  
Будь ласка, Сергій Пашинський. Одна хвилина.  
 
ПАШИНСЬКИЙ  С.В. Шановні колеги, я прошу всіх дуже 
уважно послухати. Уряд знайшов  900 мільйонів гривень і виділив 
їх на будівництво першої і другої ліній оборони.  Президент  
уповноважив на це будівництво обласні державні адміністрації 
разом  з Генштабом. Кожна облдержадміністрація отримала зав -
дання збудувати конкретну кількість укріплень. Кожна має свій 
сектор  відповідальності. Але є чинне законодавство. Якщо ми 
дотримаємось чинного законодавства, ці укріплення будуть збудо -
вані в кращому випадку в липні. Може, хтось  з Путіним  має угоду, 
що до липня не буде на ступу? Давайте тоді запустимо повну 
процедуру розгляду і обговорення законопроекту.  
Друзі, комітет прийняв рішення з наступного тижня виїхати 
на першу лінію оборони. Ми будемо особисто допомагати моніто -
рити і просувати цю норму.  47 Цей проект закону має стра тегічне значення. Давайте 
демагогію і популізм залишимо для обговорення інших проектів 
законів. А цей треба приймати за основу і в цілому.  
Дякую.  
 
ГОЛОВУЮЧИЙ. Дякую вам.  
Товариство, давайте не будемо втягуватись в безкінечне 
обговорення. Послухайте уважно мене. Роботи з оборони нашої 
країни проводяться. Не прийнявши даного законопроекту, ми 
призупинимо будівництво Європейського валу на кордоні з росій -
ським агресором. Товариство, давайте в питаннях національної 
безпеки будемо відповідальними. У даному випад ку йдеться про 
тимчасову норму, вона діятиме зов сім короткий період часу — 
до  1 серпня цього року. Давайте все -таки до питань національної 
безпеки ставитись як до першочергових. Я першою поставлю на 
голосування пропозицію комітету  про прийняття законопрое кту 
за  основу і в  цілому. Маю величезне  прохання до всіх депутатів 
підтримати дану пропозицію.   
Є тільки одна поправка: в текст законопроекту має бути вне -
сено: “в Донецькій, Луганській та Херсонській областях”, оскільки 
йдеться про лінію розмежування взд овж усього кордону з росій -
ським  агресором.   
Отже, я ставлю на голосування  проект Закону “Про внесен -
ня зміни до статті 39 Закону України “Про здійснення державних 
закупівель” ( №259 6). Прошу проголосувати за основу і в цілому. 
Будь ласка, голосуємо!  
“За” — 249. 
Дякую вам.  
Дякую авторам законопроекту за поданий своєчасно важли -
вий законопроект.  
Тому, кому я не надав слово, пане Бориславе, я обов’язково 
надам в обговоренн і наступного питання.  
——————————— — 48 Наступний проект Закону “Про внесення змін до Закону 
України “Про гуманітарну допомогу” щодо оперативності прий -
няття рішень ”. 
Є прохання авторів законопроекту розглянути його за скоро -
ченою процедурою.  
Прошу шановних колег депутатів підтримати авторів і прого -
лосувати за скорочену процедуру.  
“За” — 200. 
Дуже вам дякую.  
Слово надається міністру соціальної політики Розенку Павлу 
Валерійовичу. Будь ласка.  
 
РОЗЕНКО  П.В., міністр соціальної політики України.  Шановні 
народні депутати Україн и! За останні місяці Кабінетом Міністрів 
України зроблено дуже серйозні кроки щодо покращення ситуації 
з проходженням необхідних процедур гуманітарною допомогою. 
Звичайно, я не хотів би ідеалізувати ситуацію, але на сьогоднішній 
день, я думаю, вже ніхто з вас не може закидати, як колись було, 
що гуманітарна допомога по три -чотири місяці стоїть на кордоні 
і  не може зайти на територію України через формальні підстави.  
Безумовно, проблеми є, але щодо основних гуманітарних 
вантажів все -таки дозволи отримуються  протягом семи -восьми, 
максимально десяти днів, а щодо товарів і гуманітарних вантажів 
безпосередньо для військовослужбовців, які беруть участь в анти -
терористичній операції,  — буквально протягом одного -двох днів. 
Таке завдання ми ставимо перед собою.  
Разом з тим ситуація щодо гуманітарної допомоги в країні, 
на жаль, і далі потребує свого покращення, тому ми пропонуємо 
зробити певні кроки для того, щоб розгляд таких питань був більш 
оперативним. Ці кроки теж у руслі децентралізації, в тому числі 
повноважен ь і відповідальності щодо надання гуманітарної допо -
моги. Ми пропонуємо на рівень обласної влади, зокрема, облас -
них адміністрацій передати ці лий ряд дозвільних процедур, 49 що  спростить механізми, які застосовуються щодо гуманітарної 
допомоги. В першу чергу  це стосується процедур визнання гума -
нітарною допомогою автомобілів для подальшої передачі інва -
лідам. Ви знаєте, що в Дер жавному бюджеті України на 2015  рік, 
на жаль, не передбачені кошти на забезпечення автомобілями 
інвалідів, тому гуманітарний автомобі ль… 
 
ГОЛОВУЮЧИЙ. Прошу, 20  секунд. Завершуйте.  
 
РОЗЕНКО  П.В. Ми пропонуємо, щоби процедура розмит -
нення і надання дозволів щодо таких автомобілів здійснювалися 
обласними адміністраціями…  
 
ГОЛОВУЮЧИЙ. Ще 10  секунд.  
 
РОЗЕНКО  П.В. Також на обласний рівень ми  пропонуємо 
передати визнання гуманітарною допомогою інших вантажів вагою 
до 2  тонн.  
Прошу підтримати зазначений законопроект.  
 
ГОЛОВУЮЧИЙ. Дякую.  
Я прошу, щоб дуже коротко виступив голова комітету 
Олександр Третьяков (Шум у залі).  Немає потреби у співдоп овіді?  
Є рішення комітету прийняти законопроект за основу , 
і  є  вимога залу ставити цю пропозицію на голосування. Але все -
таки два слова скаже Третьяков.  
 
ТРЕТЬЯКОВ  О.Ю., голова Комітету Вер ховної Ради України 
у   справах ветеранів, учасників бойових ді й, учасників антите -
рористичної операції та людей з інвалідністю (одномандатний 
виборчий округ №219, м.  Київ, партія “Блок Петра Порошенка”).  
Комитет полностью поддерживает данный проект закона и просит 
принять его за основу.  50 ГОЛОВУЮЧИЙ. Отже, я ставлю на голосування проект 
Закону “Про внесення  змін до Закону України “Про гуманітарну 
допомогу” щодо оперативності прийняття рішень ” (№2532 ) для 
прийняття за основу. Прошу підтримати. Бу дь ласка.  
“За” — 250. 
Є прохання проголосувати щодо скороченого терміну 
підготовки законопроекту до другого читання. Нема заперечень? 
Тоді голосуємо за скорочений термін підготовки законопроекту до 
другого читання. Будь ласка, підтримайте.  
“За” — 212. 
На жаль, не набрано необхідної кількості голосів.  
 
——————————— — 
 
Переходимо до розгляду наступного питання. Це проект 
Закон у “Про внесення зміни до пункту  3 розділу  ІІІ “Прикінцеві 
положення” Закону України “Про внесення змін до деяких зако -
нодавчих актів Укра їни щодо пенсійного забезпечення” ( №2577 ). 
Теж є прохання авторів розглянути законопроект за скоро -
ченою процедурою. Прошу підт римати. Голосуємо за розгляд 
за скороченою процедурою . Будь ласка.  
“За” — 182. 
Дякую.  
До доповіді запрошується заступник голови Комітету з пи -
тань соціальної політики, зайнятості та пенсійного забезпечення 
Куніцин Сергій Володимирович. Будь ласка.  
 
КУНІЦИН  С.В., заступник голови Комітету Верховної Ради 
Украї ни з питань соціальної політики, зайнятості та пенсійного 
забезпечення (загальнодержавний багатомандатний виборчий 
округ, партія “Блок Петра Порошенка”).  Шановні депутати, перш 
ніж доповісти щодо цього проекту закону, я хотів би як голова 
Всеукраїнської ас оціації ветеранів Афганістану подякувати парла -
менту України за те, що, прийнявши Закон “Про внесення змін до  51 деяких законодавчих актів України щодо пенсійного забезпечен -
ня”, ми не поширили обмеження щодо виплати пенсій, щомісяч -
ного довічного грошового у тримання на учасників бойових дій, 
інвалідів війни, учасників антитерористичної операції. Але, на 
жаль, ми випустили з поля зору в цьому плані категорії людей, 
які  зараз працюють якраз у силових структурах на захист нашої 
держави.   
З метою збереження на п осадах підготовлених до виконання 
оборонних та мобілізаційних заходів досвідчених висококваліфіко -
ваних фахівців законопроектом передбачається поширити неза -
стосування обмежень на виплату пенсій , передбачени х згаданим  
законом, на осіб, які працюють у  Генер альному штабі  Збройних 
Сил України , інших органах військового управління Збройних Сил 
України , військових комісаріатах  або забезпечують здійснення 
Президентом України повноважень у сфері національної безпеки 
і  оборони  держави на відповідних посадах у стру ктурних підроз -
ділах Адміністрації Президента України . 
Вчора на  засіданні  комітет у було розгляну то цей проект 
закону і підтрима но. Є прохання в запропонований  перелік струк -
тур, де на посадах працюють люди, яким зберігається  пенсійне 
забезпечення  без обмеж ень, додати  Державну службу  України 
у  справах ветеранів  війни та  учасників антитерористичної опера -
ції. Прошу  підтримати цей закон опроект . 
 
ГОЛОВУЮЧИЙ. Дякую.  
Чи є потреба в обговоренні? Є.  
Будь ласка, записуємось на виступи в обговоренні:  два — 
за, два — проти.  
Кіраль Сергій Іванович передає  слово  Кишкарю. Будь ласка, 
ввімкніть  мікрофон.  
 
КИШКАР  П.М. Напевно, на сьогодні хороші  проекти  закон ів 
закінчилися. Знаєте, я втішений  тим, що закінчив  сільськ у школу, 52 де мене навчили  читати. В цьому проекті  закон у замість  нормаль -
ного змісту  нам, вибачте, підсовують ось що (я цитую):  “Обме -
ження щодо виплати пенсії, щомісячного довічного грошового 
утримання … що призначені особам, які перебувають на відпо -
відних посадах у структурних підрозділах Адміністрації Прези -
дента України, що забезпечують здійснення Президентом України 
повноважень у сфер ах національної безпеки та оборони держа -
ви”. Перепрошую, шановні, дзуськи! Йдіть на фронт і там до -
водьте свою спроможність бути патріотом.  
А тепер нагадую обман пана Парубія  на пленарному 
засіданні 7  квітня , а саме, що він сказав щодо  законопроекту 
№2577: “Коли ми включали всі питання  до порядку денного, я  не 
назвав ц ього проект у закону . Це проект закону щодо військових 
пенсій тим, хто воює в АТО ”. Без питань, пане Парубій , додаємо 
слова: “тим (тобто працівникам  Адміністрації Президента ), які…” 
(Шум у залі) .  
 
ГОЛОВУЮЧИЙ. Чого ви до мене чіпляєтесь?!  
 
КИШКАР  П.М. “…не менше 90  днів перебували в безпо -
середньом у дотику з російським агресором” . Без питань! М и вою -
вали за  980 гривень на місяць. Хай  вся Адмі ністрація збирається 
і  воює, як ми, за 980  гривень на місяць. Тому на завершення…  
 
ГОЛОВУЮЧИЙ. На з авершення, будь ласка,  вибачтесь 
переді мною за неправильну інформацію.  
 
КИШКАР  П.М. Я вам дав копію стенограми. Тому мені не 
треба вибачатися. І не буду я за це  вибачатися.  
На завершення повідомл яю, що тільк и-но Харківська 
обласна рада 99  голосами підтримала рішення щодо визнання 
Російської Федерації країною -агресором . З чим вас усіх і вітаю ! 
Це… 53 ГОЛОВУЮЧИЙ. Будь ласка, наступни й виступ. Іван Григо -
рович Кириленко.  
 
КИРИЛЕНКО  І.Г., заступник голови Комітету Верховної Ради 
України з питань науки і освіти (загальнодержавний багатоман -
датний виборчий округ, політична партія “Всеукраїнське об’єд -
нання “Батьківщина”).  Прошу передати с лово Ігорю Луценку.  
 
ГОЛОВУЮЧИЙ.  Ігор Луценк о. 
 
ЛУЦЕНКО  І.В. Шановні друзі!  Дуже проста позиція нашої 
фракції : потрібно чітко  відокремити  тих, хто реально воює, 
причому не за якісь матеріальні блага. Зрозуміло, що ми їм 
врегульовуємо питання виплати  пенсі й перш за все як  моральне 
визнання їхнього авторитету.  Ми проти того, щоб чиновники 
з  будь-яких високих інституцій прирівнювалися до тих, хто реаль -
но місяцями зі зброєю в руках захища є нашу країну.  
Дякую.   
 
ГОЛОВУЮЧИЙ. Голуб Владислав Володимирович.  
 
ГОЛУБ В.В., член Комітету Верховної Ради України з питань 
правової політики та правосуддя  (одномандатний виборчий округ 
№197, Черкаська область, партія “Блок Петра Порошенка”).  
Фракція “Блок Петра Порошенка ”, виборчий округ  №197 , Черка -
щина.  Я підтримую попе редніх промовців.  Прошу передати слово 
моєму колезі Дмитру Добродомову.   
 
ГОЛОВУЮЧИЙ. Будь ласка, Добродомов.  
 
ДОБРОДОМОВ  Д.Є., секретар Комітету Верховної Ради 
України з питань запобігання і протидії корупції (одномандатний 
виборчий округ №115, Львівська область, самовисуванець).  Я теж 54 підтрим ую цю позицію.  Верховна  Рада 2 березня  проголосувала 
за те, щоб забрати  в працюючих пенсіонерів  — доярок, тракто -
ристів  — 15 відсотків  пенсій . І кого ми бачимо в цьому зако -
нопроекті ? Працівників Адміністрації Президе нта, територіальн их 
управлін ь міліції, військкомат ів. 
Нагадаю , ми отримали лист -підтвердження  про те , що 
Державна служба України у справах ветеранів війни та учасників 
антитерористичн ої операці ї з незрозумілих причин надала  статус 
учасника АТО трьом праців никам Адміністрації Президента — 
і  вони там уже не працюють.  
Давайте будемо послідовн ими. Зняти обмеження на пенсії  
треба для тих, хто реально воює в зоні АТО, а не для решти 
чиновників, як і мають  зарплат и, в декілька разів більші за зар -
плати простих пр ацюючих пенсіонерів , але ми чомусь хочемо 
повернути  їм ще й  пенсії.  
Тому я пропоную не голосувати за цей проект закон у, поки 
він не буде  доопрац ьований з урахуванням  поправки : тільки для 
тих, хто перебуває в зоні АТО і бере участь безпосередньо  
у бойових діях. 
Дякую.  
 
ГОЛОВУЮЧИЙ. Дякую.  
Будь ласка, Наталія Королевська, “Опозиційний блок”.  
 
КОРОЛЕВСЬКА  Н.Ю., член Комітету Верховної Ради України 
з питань соціальної політики, зайнятості та пенсійного забез -
печення (загальнодержавний багатомандатний виборчий округ, 
політична партія “Опозиційний блок”).  Уважаемые коллеги! “Оппо -
зиционный блок” не будет поддерживать данный законопроект 
так же, как мы не поддерживали антиконституционные решения 
парламента, когда вы налогами обложили пенсии, в том числе 
ветеранов,  чернобыльцев. Сегодня на плечи социального работ -
ника, который работает в селе, легла вся работа с переселен -
цами, малообеспеченными семьями, по оформлению субсидий. 55 И  у этого социального работника, если он пенсионер, отбирают  
пенсию. Вся научная среда н аписала заявления на увольнение. 
Сегодня работники районных администраций получают, если вы 
не знаете, уважаемые народные депутаты, заработную плату 
1200  гривен. Туда идут работать женщины, чтобы хоть как -то 
прокормить свою семью. Будучи на пенсии, они про должают 
служить людям. Так вы выгоняете их с работы, выгоняете на 
улицу, лишая выплаты пенсий. Вы посмотрите, даже в Верховной 
Раде сколько работает в управлениях людей, которые пенсио -
неры. Они несут в себе институциональную память нашего госу -
дарства. Вы  лишили их пенсии. Поэтому мы выступаем за то, 
чтобы антиконституционное решение, принятое этим парла -
ментом, было отменено.  
Ни в одной цивилизованной стране мира пенсии не 
обкладывают налогами. Ни в одной цивилизованной стране мира 
не платят пенсии меньше  40 долларов. Поэтому мы настаиваем 
на том, чтобы были подняты социальные стандарты, чтобы в этом 
зале перестали нарушать Конституцию и дали возможность рабо -
тать людям, которые на пенсии.  
Спасибо за внимание.  
 
ГОЛОВУЮЧИЙ. Дякую.  
Будь ласка, по хвилині. Єр емеєв, потім — Ігор Мосійчук 
(Шум у залі) . Є така необхідність і у вас? Добре. Від “Блоку Петра 
Порошенка” також буде виступ.  
 
ЄРЕМЕЄВ  І.М. Шановний український народе! Шановні 
народні депутати! Питання пенсій сьогодні нагальне. Ви зн аєте, 
як  приймалися ц і закони і бюджет на 2015  рік, як скасовувалися 
норми законів, які передбачають індексацію пенсій. Депутатська 
група “Воля народу” однозначно вважає, що треба повернутися 
до цього питання.  56 Запропонований законопроект, напевне, слушний. Але не 
можна спочатк у обмежи ти пенсії, а потім вибірково їх підвищу -
вати. Це неправильно по відношенню до людей навіть за умови, 
що такі пропозиції стосуються тих, хто працює в Міністерстві 
оборони. Можна говорити про якесь підвищення пенсій лише для 
тих, хто безпосередньо бе ре участ ь у бойових діях в зоні АТО. 
Це  не може стосуватися людей у Міністерстві оборони, у штабі 
в  Києві, за всієї поваги до них. Але депутатська група “Воля на -
роду” наполягає на тому, щоб ми повернулися до питання 
індексації…  
 
ГОЛОВУЮЧИЙ. Дякую.  
Мосій чук. 
 
МОСІЙЧУК  І.В. Радикальна партія. Внесення подібних 
проектів законів у зал є провокативним і дає можливість всяким 
Єремеєвим і Королевським і всьому злодійському блоку на цьому 
піаритись. Не можна приймати проект закону, яким пропонується 
зняти обмеже ння з пенсії для працівника Адміністрації Прези -
дента, який два дні походив по передовій, або для генерала Гене -
рального штабу, якого швидше судити треба, ніж знімати для 
нього обмеження з пенсії. Досить н акралися ці генерали паркетні 
і  дачні, не заслужил и вони зняття обмежень з пенсій! Тому ми 
пропонуємо відхилити цей проект закону. Така позиція фракції 
Радикальної партії.  
 
ГОЛОВУЮЧИЙ. Шановні колег и, от дивіться, у мене просто 
є  така думка. Зал одностайний щодо цього проекту закону. Тоді 
поясніть мені, можливо, я чогось не розумію, для чого нам ще 
п’ять-сім хвилин відводити на виступи, коли буде повторено вже 
висловлені тези? Є законопроект, є пропозиція комітету, і кожен 
зможе висловити своє ставлення до законопроекту шляхом 
голосування.  57 Отже, я ставлю на голосування проект Закону “Про вне -
сення зміни до пункту  3 розділу  III “Прикінцеві положення” Закону 
України “Про внесення змін до деяких законодавчих актів України 
щодо пенсійного забезпечення” щодо незастосування обмеження 
виплати пенсій окремим катег оріям громадян” ( №2577 ). Прохання 
комітету — прийняти законопроект за основу. Кожен визначається 
шляхом голосування. Будь ласка, голосуємо.  
“За” — 22. 
Дякую. Даний законопроект не  набрав необхідної кількості 
голосів.  
Просить слово для репліки автор Куніцин Сергій Володи -
мирович. Прошу ввімкнути мікрофон.  
 
КУНІЦИН  С.В. Шановні друзі! Я вот что хотел сказать. 
Выглядит это так, что там все везде подонки. В Администрации 
Президента ра ботает Игорь Стасенко: три ордена за Афган, два 
тяжелых ранения. Государственную службу по делам ветеранов 
войны и участников АТО возглавляет Артур Деревянко: четыре 
ордена за Афган, все караваны взял…  (Шум у залі).  Да не надо! 
Слухайте, так що, всі вони т акі? Мы ж не можем смешивать 
одно   с другим!  Є проблеми, давайте доопрацюємо законопроект. 
Вони ж не всі однакові! Чи вони Батьківщину не захищали?!  
 
ГОЛОВУЮЧИЙ. Дякую вам.  
Шановне товариство, я хотів би з вами порадитись. Ми за -
вершили розгляд даного зако нопроекту. О 12.30 будуть судді 
в залі, так? Я правильно розумію, о 12.30 в залі будуть судді. Тому 
я зараз ще дам одну хвилину для репліки представнику Радикаль -
ної партії і після того оголошу п ерерву не на 30  хвилин, а на 
20 хвилин — до 12.30, щоб ми зіб ралися вчасно і змогли розпо -
чати розгляд питання щодо обрання суддів.  
Будь ласка, репліка.  
 58 ЛОЗОВОЙ  А.С. Шановні колеги! Я дуже просив би, щоб ви 
уважно послухали. Щойно прозвучала настільки цинічна брехня, 
наскільки вона взагалі можлива в цьому залі. Ми тільки що чули 
про так званий героїзм Артура Дерев’янка, про те, що йому може 
бути велика пенсія. Так я хотів вас проінформувати, може, хто 
не  знає, що ми з колегами Ігорем Мосійчуком, Ігорем Луценком, 
Борисом Філатовим, Оксаною Корчинською, Олексієм Ленс ьким, 
Дмитром Ліньком ходили до Дерев’янка спитати, чому наших 
героїв, які зі зброєю в руках ризикують кожен божий день життям, 
здоров’ям і свободою, не оформляють учасниками АТО? Ця сво -
лота Дерев’янко відмовляється без хабарів оформляти їх учасни -
ками АТ О! Ми його спитали, скільки лікарів він оформив учас -
никами АТО? Двох! Це тоді, коли щонайменше 18  лікарів уже 
загинуло на цій війні! Натомість він оформляє учасниками АТО 
прокурорів, які їздять в Краматорськ на півдня, коли там боїв 
нема, чиновників Адмін істрації Президента — всіх, хто за гроші 
купує собі цей статус або домовляється, користуючись службовим 
становищем.  
У нормальній країні ніколи така наволоч, як Дерев’янко, який 
наживається на найсвятішому — на наших героях, коли вони 
безрукі, безногі, ска лічені вертаються з війни і їх не…  
 
ГОЛОВУЮЧИЙ. Дякую.  
Оголошується перерва згідно з Регламентом до  12.30. 
О 12.30 збираємося в залі.  
 59 ЗАЯВИ НАРОДНИХ ДЕПУТАТІВ УКРАЇНИ  
ЩОДО ГОЛОСУВАННЯ  
 
До Голови Верховної Ради України ГРОЙСМАНА  В.Б. звер -
нувся із заявою  народний депутат України ГОРВАТ  Р.І. (одноман -
датний виборчий округ №68, Закарпатська область , партія “Блок 
Петра Порошенка ”): “Прошу врахувати мій голос “за” в резуль -
татах голосування щодо законопроектів №2551 , №2595 , №2596 , 
№2532  у зв’язку з тим, що не спрацювала моя картка”.  
 
 