ВЕРХОВНА РАДА УКРАЇНИ  
ІХ СКЛИКАННЯ  
 
 
 
 
 
 
 
 
 
 
 
 
 
 
Стенограма пленарного засідання  
24 серпня 2021 року  
 
 
 
 
 
 
 
 
Київ 2021  
 
 
 2 ВЕРХОВНА РАДА УКРАЇНИ  
ІХ СКЛИКАННЯ  
 
 
 
 
 
 
УРОЧИСТЕ ЗАСІДАННЯ  
 
 
Стенограма пленарного засідання  
24 серпня 2021 року  
 
 
 
 
 
 
 
 
 
 
 
Редакцій не управління  
Головного управління документального забезпечення  
Апарату Верховної Ради України  
 
 3  
ЗМІСТ  
Урочисте засідання  
з нагоди 30 -ї річниці прийняття  
Акта проголошення незалежності України  
(Вівторок , 24 серпня  2021  року)  
 
 
 Інформація головуючого п ро учасників урочистого засідання  …4 
 
 Виступ Президента України Зеленського В.О.  …5 
 
 Виступ Голови Верховної Ради України Разумкова Д.О.  …6 
 
 Виступи:  
  народного депутата України першого скликання  
  Крижанівського В.П.  …9 
 
  голови підкомітету Комітету Верховної Ради України  
  з питань освіти, науки та інновацій Коваль О.В.  …11 
 
  міністра у справах ветеранів України Лапутіної Ю.А.  …13 
 
  випускниці Програми стажування молоді в Апараті  
  Верховної Ради України Чорної О.С.  …14 
 
  заступника Голови Верховн ої Ради України  
  Кондратюк О.К.  …15 
 
 
 
 
 
 
 4  
 
УРОЧИСТЕ ЗАСІДАННЯ  
З НАГОДИ 30 -Ї РІЧНИЦІ ПРИЙНЯТТЯ  
АКТА ПРОГОЛОШЕННЯ НЕЗАЛЕЖНОСТІ УКРАЇНИ  
 
Зал засідань Верховної Ради України  
24 серпня 2021  року, 13  година  
 
Веде засідання Голова Верховної Ради України  
РАЗУМКОВ  Д.О.  
 
ГОЛОВУЮЧИЙ.  Добрий день, шановні колеги! Добрий день, шановні 
народні депутати! Добрий день, шановні запрошені, шановні засоби масової 
інформації, шановні духовні лідери, шановні дипломати!  
Шановні колеги, запрошую до зал у засідань Верховної Ради України 
Президента України Володимира Олександровича Зеленського. Про шу приві -
тати Президента України  (Оплески) .  
А зараз я прошу дітей, переможців конкурсу «Незалежність моєї країни », 
організованого Освітнім центром Верховної Ради України, та дітей з  територій, 
які межують з окупованими регіонами нашої країни, внести до залу засі-
дань  Верховної Ради України Прапор незалежності України  (Оплески).  
Прошу сідати.   
Шановні колеги ! В урочистому засіданні Верховної Ради України бер уть 
участь : Президент Украї ни Володимир Олександрович Зеленський (Оплески) , 
народні депутати України першого та дев ’ятого скликань (Оплески) , голови 
Верховної Ради України попередніх скликань (Оплески) , президенти України  – 
Леонід Данилович Кучма (Оплески) , Віктор Андрійович Ющенко (Оплески) , 
Петро Олексійович Порошенко (Оплески) , Прем ’єр-міністр України Денис 
Анатолійович Шмигаль та члени Кабінету Міністрів України,  (Оплески)  керів -
ники судової гілки влади, посадові особи, яких Верховна Рада України обирає, 
призначає і надає згоду н а призначення на посаду, голови обласних рад, 
Київський міський голова, президент Національної академії наук, предстоятелі 
церков і релігійних організацій Україн и (Оплески) , представники громадських 
організацій, представники засобів масової інформації .  
В урочистому засіданні Верховної Ради України також беруть участь ви-
сокоповажні іноземні гості : Президент Сенату парламенту Чеської Республіки 
Мілош Вистрч іл, Голова Національної ради Федеральних зборів Швейцарської 
Конфедерації Андреас Ебі ; парламентські д елегації Австрійської Республіки, 
Азербайджанської Республіки, Сполученого Королівства Великої Британії та 
Північної Ірландії, Грузії, Естонської Республіки, Йорданського  Хашимітського  
Королівства, Латвійської Республіки, Литовської Республіки, Федеративно ї 
Республіки Німеччина, Республіки Польща, Румунії, Словацької Республіки, 5 Турецької Республіки, Французької Республіки, Чеської Республіки ; делегації 
Європейського парламенту, Парламентської Асамблеї НАТО, Світового конгре -
су українців ; голови дипломатичн их представництв іноземних держав та керів -
ники представництв міжнародних організацій, акредитованих в Україні.  
Шановні колеги, урочисте засідання Верховної Ради України з нагоди 
30-річчя прийняття Акта проголошення незалежності України оголошую 
відкритим .  
(Лунає Державний Гімн України) . 
(Оплески).  
 
ГОЛОСИ ІЗ ЗАЛУ.  Слава Україні!  
 
ГОЛОВУЮЧИЙ.  Героям слава!  
Дякую всім  учасникам сьогодні шнього  урочисто го засіданні Верх овної 
Ради України. Саме тут , у парламенті, 30 років тому був ухвалений Акт про -
голошення незалежності України, створена незалежна демократична держава.  
Шановні колеги, зараз до слова  я запрошую  Президента України 
Володимира Олександровича Зеленського (Оплески) . 
 
ЗЕЛЕНСЬКИЙ  В.О. , Президент Україн и. Дуже дякую. Шановні учас -
ники, гості цього  важливого урочистого засідання!  Пані та панове! За те, щоб ці 
слова стали реальністю, боролося багато поколінь українців. Сьогодні ми безліч 
разів скажемо ці слова, почуємо ці слова, але ніколи не втомимося від цих слів – 
з Днем незалежності України (Оплески) , з 30-ю річницею її проголошення . Я вас 
всіх вітаю ! Ця дата стала можливою завдяки депутатам першого скликання, які 
сьогодні присутні тут , у цьому  залі. Думаю, варто всім їм дуже щиро подякувати 
Дякуємо ! (Оплески) . 
Знаєте, особливо символічно, що зараз оп лески їм , шановним , лунають від 
народних де путатів  України  цього скликання, серед яких є ті, як і 24 серпня 
1991  року ще навіть не народилися.  
Сьогодні я казав про те, що в той важливий день для нашої держави, 
теплий день, відбулося відновлення незалежності  України , відновлення держав -
ності України  (Оплески) . Я підписав Указ «Про відзначення Дня Української 
Державності » і вношу на ваш розгляд проект закону, відповідно до якого цей 
день має бут и вихідним  (Оплески) .  
На мою думку , дуже важливо не лише відзнача ти появу державності, 
а й об’єднуватися для її збереження. Нашу велику українську сім ’ю єднає ро -
дина державних символів України  – три брати: Державний Прапор України, 
Державний Герб України і Державний Гімн  України . Вони пов ’язані не лише 
статтями Констит уції України , а й на рівні національної підсвідомості.  
Гімн України – це наша душа, мудрість наступним поколінням. Ми дума -
ли, що запанували у своїй сторонці . Проте вже  сьомий рік поспіль ми кладемо 
душу і тіло за нашу свободу. Сім років поспіль ми це роби мо, бо забули, що 6 далеко не всі вороженьки , як роса на сонці . Але не забули, якого ми роду, а отже 
нам точно усміхнеться доля  (Оплески) .  
А наша доля  – це наш Герб. Тисячу років тому вона була закарбована на 
тризубі Великого Київського князя Володимира, який є і сучасним Гербом 
України. Це простий шифр з чотирьох букв. Хтось його, напевно, не бачив, але  
хтось точно знає , що це В оля. Воля! (Оплески). Бо наша  доля – бути вільними! 
А наша воля – це наш Український прапор.  І це точно знають мешканці Кра-
маторсь ка, Маріупол я, Слов ’янськ а, Лисичанськ а та ще десятк ів міст та сіл Дон -
басу , звільнених від окупантів . В інших містах  і містечках також буде воля. Воля 
буде і в Криму . Тому що це наша доля, доля незалежної Ук раїни  (Оплески) .  
Я знаю, сьогодні у вас має бут и позачергове засідання, на якому розгляда -
тиметься  питання щодо великого Державного Герба  України, проект якого мав 
представ ити перший Президент України Леонід Макарович Кравчук. Я хочу, 
щоб ми зараз його підтримали  (Оплески) . Це дуже важливо . Це його іде я, його 
мрія. Гадаю, він заслуговує на таку підтримку, на ва ші оплески. Нехай буде 
здоровим  (Оплески) . Така держава як Україна точно заслуговує на ще один 
символ.  
Дуже дякую. Ще раз в ітаю!  
Слава Україні! (Оплески).  
 
Веде засідання Перший заступник Голови  Верховної Ради  
України СТЕФАНЧУК  Р.О. 
 
ГОЛОВУЮЧИЙ.  Героям слава!  
До слова запрошується Голова Верховної Ради України Дмитро 
Олександрович Разумков (Оплески) . 
 
РАЗУМКОВ  Д.О. , Голова Верховної Ради України (загальнодержавний 
багатомандатний виборчий округ , політична партія «Слуга народу»).  
Шановний пане Президенте ! Шановні народні депутати України першого скли -
кання! Від себе і від колег дякую вам за все те, що було зроблено, щоб ми сьо -
годні могли с вяткувати 30  років незалежності ! (Оплески) . 
Шановні гості ! Шановні колеги! Тридцять років тому в залі Верховної 
Ради  України  був ухвалений Акт проголошення незалежності нашої держави. Не 
вперш е і не востанн є український парламент продемонстрував, що в часи 
найбільших перетворень та випробувань він завжди з украї нським народом, 
завжди підтримує український народ  та рухається з ним разом. Цей а кт втілив 
прагнення мільйонів українців, які жили на своїй землі, але не мали власної 
держави.  
Через сотні років випробувань, війн, боротьби за право існувати ми про -
несли м рію про власну державу. Вона ніколи не згасала і не зникала . Завжди 
знаходилис я ті, хто н іс її шлях ом нашої спільної історії. Нас намагалися пере -
творити на безправну територію. Нам намагалися довести, що нас не існує як 7 народ і нація , що ми лише якась мал енька частина чогось великого , і маємо 
просто скоритися та змиритися  з цим . Ми не підкори лися і не змирилися . Зреш-
тою, 24 серпня 1991  року історія розпорядилася по -своєму – Україна є незалеж -
ною і єдин ою! (Оплески) .  
І сьогодні , 30 років потому, попри нео дноразові намагання зруйнувати та 
стерти нашу країну , ми можемо говорити, що український народ довів не лише 
своє право на існування і незалежність, а й спроможність захистити її та збе -
регти.   
Лише той, хто погано знає нашу історію, може говорити, що неза лежність 
нам впала немов з неба, що вона дісталася нам майже безкоштовно. Це не так. 
Незалежність завжди коштує дорого як в житті будь -якої людини, так і в житті 
родини, тим паче  – в житті держави. Дуже високу ціну пла тили  наші предки за 
свободу. Таку саму  високу ціну сьогодні продовжують пла тити  наші сучасники, 
віддаючи найцінніше, що є в кожної людини,  – власне життя.  
Незалежність – це не те, що  можна отримати у спадок або в якості по -
дарунка і залишити собі назавжди. Незалежність не можна купити в суперм ар-
кеті або  на фондовому ринку. Незалежність – це найвища привілея народу,  
право належати самому собі і будувати майбутнє своєї країни за власними 
принципами і баченнями. Саме тому незалежність – це те, що ми маємо ретель -
но підтримувати, розвивати та зміц нювати щодня  кожною нашою дією, кожним 
кроком на шляху до майбутнього.  
Ми з перших днів будували свою незалежну державу на декількох непо -
рушних принципах. Незалежність для нас – це свобода. В Україні ніколи не при -
живалися і не приживуться соціальні і пол ітичні порядки самодурства автори -
тарного або диктаторського типу. Особиста та економічна свобода людини – це 
те, що ми цінуємо найбільше, що закарбовано в нашій свідомості, починаючи ще 
з часів козацтва та вільних міст з магдебурзьким правом. І держава в нашому 
розумінні існує саме для того, щоб захищати і зміцнювати  права людей. Це те, 
чого  ніяк не можуть зрозуміти наші вороги. Ми відрізняємос я від них тим, що 
для нас головними є базиси демократії, верховенства права, принципів рівності 
та повага до свобо д людини без поділу на національності, релігії, колір шкіри 
або соціальний статус.  
Незалежність для нас – це єдність. Ми сформувалися як унітарна держава, 
єдина і неподільна у своїй території. Ми проводимо послідовну політику децен -
тралізації, поважаємо сп ецифіку і унікальність кожного регіону, дбаємо про роз -
виток десятків національних культур, які існують на теренах нашої держави. 
Але держава в нас одна на всіх. Держава, яка покликана захищати різноманіття 
країни і водночас охороняти та зміцнювати її цілі сність.  Саме тому ми ніколи не 
визнаємо окупаці ї Криму і так звані псевдодержавні утворення на сході нашої 
держави (Оплески) . Будемо відстоювати свою територіальну цілісність, навіть 
якщо нам доведеться це робити сам на сам.  Я впевнений, із цих стін, де на -
родився Акт проголошення незалежності України, ніколи не вийде документ, 8 який порушувати ме територіальну цілісність а бо здавати ме національні інтереси  
(Оплески) . Бо територіальна цілісність, унітарна форма держави, непорушність 
кордонів  є тими базис ами, які були закладені  вами  30 років тому, коли  
створювалас я незалежна Україна  (Оплески) . 
Незалежність для нас – це демократія. Я зараз не кажу про чесні, вільні 
вибори . Я зараз не кажу про вибір українського народу щодо руху в бік Європи, 
який є цивілізаційним  вибором нашого суспільства . Я зараз кажу про букваль -
ний переклад слова «демократія », тобто про право народу.  Це означає, що в кін -
цевому підсумку саме український народ визначати ме, куди і як повинна руха -
тися країна.  Український народ доводив це неоднор азово, нагадував  політикам 
і можновладцям, що стаття  5 Конституції – це не просто текст на папері, 
а Основний Закон, який виконувати меться  завжди, незалежно від того, хоче 
цього влада чи іноді не дуже.  Так було, так є і так має бути.  
Я не втомлююс я повторю вати : закон повинен бути один для всіх і в стінах 
Верховної Ради України, і поза її межами, і в ц ьому залі, і на вулицях наших 
міст. Давайте працювати так, щоб українському народу вкотре не довелося нам 
з вами нагадувати про цю прописну істину.   
За 30  років Україна багато чого побачила. У світі, напевно, не має, а якщо 
є, то небагато , держав , які пройшли випробування такої сили і в таких масшта -
бах у перші три десятиріччя своєї незалежності.  Проте є загальне правило, яке 
діяло стосовно  будь -яких подій у наші й історії : Україна просувалася вперед, 
коли політики і громада дотримувалис я принципів, що лежать в основі, в бази -
сах нашої держави , і, навпаки, коли вони відходили від цих принципів, країна 
втрачала та слабшала.  Ми пам ’ятаємо ті моменти нашої історії, ко ли політики 
забували про свободу і гідність. Ми п ам’ятаємо, коли вони нехтували територі -
альною цілісністю , задля досягнення своїх політичних цілей, коли вони ладні 
були нацькувати один на одного людей із різних регіонів  лише для того, щоб 
зміцнити так зва не електоральне ядро. Пам ’ятаю моменти, коли забували про 
владу народу, використовуючи ганебні принципи, відходячи від найменших 
правил моралі, і це призводило до катастрофічних наслідків. Ми пам ’ятаємо 
і про те, коли влада забувала, чий мандат у них на ру ках, для кого вона повинна 
працювати. Про це влада завжди має пам’ятати , а не використовува ти мандат 
народу для власного збагачення , як це вже було в історії нашої держави .  
Але разом з тим ми пам ’ятаємо і про живий ланцюг соборності, і про ух -
валення Декл арації про державний суверенітет  України  та прийняття Акта про -
голошення незалежності  України  і народження Конституції України. Пам ’ята-
ємо про воїнів Збройних Сил України, про воло нтерів, про добровольців, які 
з перших днів початку війни стали на захист н ашої держави . Пам’ятаємо про  
перемоги на Євробаченні, про вихід нашої збірної до чвертьфіналів чемпіонат ів 
світу та Європи. Звісно, пам ’ятаємо про нещодавні наші перемоги на Олім -
пійських іграх. Пам ’ятаємо і про ті закони, які ухвалювалис я в цьому залі  конс-
титуційною більшістю , останнім часом здебільшого спрямовані на подолання 9 пандемії і зменшення негативних наслідків для  людей як в біологічному, так 
і в економічному плані.  
Україна просувалася вперед лише тоді, коли і громадяни, і , безумовно  
влада, цінув али свободу людини, діяли як єдине ціле , незалежно від місця 
народження та політичних бачень. І саме це давало можливість просуватис я 
країні вперед, досягати успіхів та перемог. Це, на мою думку, є головним уроком 
історії нашої незалежності, уроком для вла ди, для  суспільства, для кожного нас 
з вами. Уроком, який ми повинні добре вивчити та запам ’ятати , а далі діяти так, 
щоб країна рухалас я вперед, нарощуючи добробут своїх громадян, зміцнюючи 
державні інституції, вагу та значення у світі.  
Нам уже 30  років. Діти, які народилися в рік незалежності, сьогодні досить 
дорослі люди , здебільшого мають родини, роботу, освіту, якийсь життєвий дос -
від. Так само і країна , мабуть, уже позбавилас я дитячої наївності, пройшла через 
великі випробування , чомусь навчилася на в ласних помилках та отримала дос -
від, іноді дуже гіркий.  
Але нам лише 30  років , і в нас багато чого попереду. Саме від нас зале -
жить, як швидко ми розвивати мемо ся. Ми вже не діти , ми молода країна і мо-
лода нація, яка будує власне майбутнє не без по милок та  розчарувань, але з чіт-
кою метою залишитис я в цьому світі такими, якими ми є і якими хочемо бути.  
Ліна Костенко колись написала: «А ви думали, що Україна так просто ? 
Україна – це супер ! Україна – це ексклюзив ! По ній пройшли всі катки історії. 
На ній від працьовані всі види випробувань. Вона загартована найвищим гартом. 
В умовах сучасного світу їй немає ціни ». У цьому вислові є велика, але, на жаль, 
гірка правда. Але хочеться побажати країні в день її народження поменше ви -
пробувань і проблем, яких на її долю випало і так чимало, і більше моментів 
єднання нації , як в цей день 30  років тому   
З днем народження, країно! З Днем незалежності!  
Слава Україні! (Оплески) . 
 
ГОЛОСИ ІЗ ЗАЛУ.  Героям слава!  
 
Веде засідання Голова Верховної Ради України  
РАЗУМКОВ  Д.О.  
  
ГОЛОВУЮЧИЙ.  Шановні колеги!  До слова запрошується народний 
депутат України першого скликання, дипломат, Надзвичайний і Повноважний 
посол України Володимир Петрович Крижанівський (Оплески) .  
 
КРИЖАНІВСЬКИЙ  В.П. , народний депутат України пер шого 
скликання . Шановні п ане Президенте, пане Голово, пані та панове ! Я був одн им 
із тих, хто 15  травня 1990  року прийш ов під склепіння цього залу після перших , 
майже демократичних виборів. Я не був бранцем таборів, я не був компартійним 10 босом . Більше того, я не був членом  партії . Я був просто інженером -будівель -
ником, але одним із тих, хто відгукну вся на заклик «Якщо не ми, то хто? ». Слова 
Шевченка, мабуть, про  нас: «ми просто йшли, у нас нема зерна неправди за 
собою ».  
Дехто каже,  що ми є батьками -засновниками цієї держав и. Це не зовсім 
так. Це почалося ще за часів великих князів київських . Це почалося від Данила 
Галицького, Любарта Гедиміновича, Богдана Хмельницького . Це почалося , від 
проголошення IV Універсал ом незалежн ості Української Народної Республіки.  
Шановний пане Президенте ! Я думаю, ви будете засмучені і ваші гості 
також, що жод ен із тих, хто проголосував 24  серпня , не буде  присутні й на 
прийомі  з нагоди  річниці. Думаю, це хлопці і дівчата з вашого офісу вирішили 
послугуватися приказкою моєї мами : «І без Гриця вода  освятиться ». Нехай це 
буде в останн є, коли вони щос ь роблять , не порадившис ь з вами  (Оплески) . 
Дехто каже , що незалежність впала нам з неба.  Оце вже зовсім не так. 
Коли ми чуємо заклик «Слава Україні !», ми завжди відгукуємося «Героям 
слава! ». Це слава тим,  хто спонукав нас проголосувати 24  серпня. Слава козакам 
і селянам часів Хмельницького і Виговського. Слава Миколі Кибальчичу . Слава 
Івану Мазепі . Слава Пилипу Орли ку. Слава генерал -хорунжию а рмії УНР 
Маркові Безручку, який в 1920 році рятував Варшаву. Слава моєму батьку, моїм 
братам, сестрі моїй, які разом з мільйонами людей боролис я і збороли одне із 
двох страхіть того століття – нацизм. Слава тим молодим чоловікам і жінкам, які 
в лісах Західної України боролис я і безвісти гинули за незалежність України, за 
те, щоб збороти інше страхіття того століття – сталінський режим.  
Тоді, в 1991 році, ми, 370 комуністів, фантастична монобільшість, і  80 націо -
нал-демократично орієнтованих депутатів могли домов итися , дійти до консен -
сусу. Тому на 24  серпня 1991 року нам вдалося мати на 80  відсотків  законодав -
ство незалежної держави , і ми разом з комуністами 24  серпня  проголосували  за 
незалежну Україну. Бачили Україн у різну: вони – незалежну комуністичну, ми – 
незалежну демократичну, але незалежну, а не новий союзни й договір.  
Я хочу нагадати перші рядки нашої Конституції: «Верховна Рада України 
від імені Українського народу – громадян України всіх національностей ». За-
пам’ятаємо, ми всі  – український народ, народ окремішній від народу росій -
ського . З діда-прадіда ми не думали, що цар батюшка хороший, а бояри погані. 
Ми, українці, вчора проголошували гетьмана, а через три дні пам ’ятали лише  
перших чотири літери «геть». Такий ми народ, зовсім  не похожий на народ 
російський.  Нехай це пам ’ятає оскаженілий пан агресор.  
Пане Президенте, я з величезною повагою ставлюся до 73  відсотків  вибор -
ців, які віддали вам свої голоси  під час виборів. Вони плекали надію, що вам 
вдасться домовитися з паном з Кремля . Упевнений, і ви думали, що так буде . 
Але не сталося , як гадалося. Тоді, в  1991  році вони відпустили нас без крові, 
тому що в них не було належної п отуги (барель нафти коштував 10  доларів ), 
а зараз  озброєна до зубів  Росія , марить бачити нас знову у своїх лабетах.  11 Тому, пане Президенте, будуємо міцну , незбориму українську армію 
(Оплески) , продовжуємо далі реформи, будуємо справжню Україну, яка по -
трібна  людям.  
Тепер я хотів  би звернутися до народних депутатів , «слуг народу ». 
У Трускавці я  дещо вас вчив азам парламентаризму, але не сказав вам голов -
ного . Велика англійка Тетчер каз ала, що коли ви стаєте керівником, то потрап -
ляєте в рабство  до своїх підлеглих. Пам’ятайте це , не вивищуйтес я над ними, бо 
це завжди закінчується авторитаризмом та диктатурою . Працюйте рабськи на 
благо цього народу  (Оплески) .  
Депутати з недемократичної о позиції . Колись , у 19 97 році, одному із ва-
ших керівників я до ночі роз ’яснював для чого нам потрібна ця незалежність. 
На мою думку, він і досі цього так і не зрозумів . Можете бути і будьте в опозиції 
до влади, але не в опозиції до свого народу.  
Демократи -опозиціонери . Врешті -решт, не об ’єднуйтеся в очікуванні роз -
стрілу . Обнімітеся , брати м ої, прошу вас, молю вас, благаю!  
І останнє. Хочу звернутися до наш их молод их людей, які, на щастя , ви-
росли  вільн ими. Голосуйте, йдіть у владу, будуйте нову , кращу Украї ну. Пам’я-
тайте, головне для вас – не бути байдужими, інакше байдужою буде ваша доля   
Слава Україні! (Оплески) . 
 
ГОЛОВУЮЧИЙ.  Героям слава!  
Дякую, Володимир е Петрович у. 
До слова запрошується народний депутат України дев ’ятого скликання 
ровесниця незалежност і нашої держави Коваль Ольга Володимирівна  (Оплески) .  
 
КОВАЛЬ  О.В. , голова підкомітету Комітету Верховної Ради України 
з питань освіти, науки та інновацій (загальнодержавний багатомандатний 
виборчий округ, політична партія «Слуга народу»).  Дорогі українці ! Панове 
президенти, представники духовенства, представники дипломатичного корпусу ! 
Шановні гості урочистого засідання! Для мене як представник а молодого поко -
ління політиків, що є ровесницею незалежності України, велика честь саме 
сьогодні мати слово, і я надзвичайно пишаюся цією можливістю.  
Наше покоління не знає будь -якого іншого стану, аніж бути незалежними. 
Зараз незалежність держави – це особиста свобода кожного з нас.  Свобода віри, 
свобода мислення і свобода наших дій. Але відбиток історичних трагед ій україн -
ського народу завжди впливатиме на кожного з нас, на наш вибір, наші мож -
ливості та наше майбутнє.  
Я добре пам ’ятаю, коли історія українського народу вперше увійшла в моє 
життя. Мені, п ’ятирічній дівчинці , бабуся розповіла про  голодомор . Я, мале нька 
дитин а, зовсім не  розуміл а, як це в хаті немає навіть крихти хліба . Тоді я вперше 
дізналася, що наш народ намагалися зламати, підкорити тоталітарному режиму . 
Але ми незламні, коли йдеться про нашу свободу . Ми ніколи не здавалися. 12 Навіть у найтяжчі хви лини всі знали, що ми переможемо. Можливо за  багато 
років, але зрештою так і сталося.  
З цією вірою київські гімназисти боролися під Крутами. Приречений ра -
дянським режимом Василь Стус писав : «в смерт і обернуся до життя ». Вони, 
Небесна Сотня і тисячі украї нців, за віру в наше майбутнє стали ангелами неза -
лежності  України. Вони назавжди залишаться вартовими нашої свободи і нашої 
з вами совісті.  
Незалежність нам не подаровано . Ми платили і досі щодня та щохвилини  
платимо . «Ми хочемо жити.  Наші сусіди хочуть б ачити нас мертвими. Це лишає 
нам замало простору для компромісу ». Цими словами уродженка Києва Ґолда 
Меїр оцінювала зовсім інші геополітичні реалії . Але мимоволі вона визначила 
напрям дій України у боротьбі з російською агресією.  
Світ змінюється реактивно,  формуючи все нові й нові виклики. І щоб пере -
магати, ми всі повинні бути не лише  президентами, а ще й олімпійцями, робити 
все швидше і краще за інших, як наш колега , олімпійський чемпіон Жан 
Беленюк  (Оплески) .  
Незалежність – це стан, яким потрібно жити, відчувати його  невід ’ємною 
частин ою своєї душі. Незалежність – це насамперед  відповідальність. Незалеж -
ність потрібно боронити і щоденно посилювати, щоб передати наступним 
поколінням заможну і сильну державу, в якій хочеться жити,  творити, вчитися, 
працюва ти, народжувати дітей . Ось це наше завдання.  
У цьому залі присутні видатні українці, які проголошували нашу держав -
ність. Я дякую кожному з вас! (Оплески) . Наша сила в єдності різних поколінь, 
у балансі життєвої мудрості і юного максималізму. Вперше в іст орії нашої краї -
ни до управління державою залучено таку кількість молоді, створен і умови для 
чесної конкуренції молодих і вже досвідчених політиків. Ми почали впливати на 
політичні процеси в нашій країні. І саме ми, покоління 30 -річних, пишаємося 
приналежн істю до своєї нації , хочемо жити у своїй країні.  
За ці роки всі ми виросли ціннісно . Адже після кількох потужних рево -
люцій українці відчули силу змінювати хід історії, а отже , змінювати і власне 
життя. Суспільство завжди прагне змін . І зараз воно дало шан с молодому поко -
лінню проявити себе. Це велика честь, а ще більше – відповідальність.  
Ми орієнтуємося на європейські цінност і щодо прав людини, гарантій 
її розвитку і її свобод. Наш виклик – іти європейським курсом до заможн ої, за-
хищен ої, безпечн ої країн и. Наша мета – сильна, успішна країна, в якій живуть 
освічені, здорові, мудрі, чесні люди , де панує верховенство права. Я  впевнена, 
всі ми разом збудуємо таку країну. Наш успіх стане успіхом і перемогою  нашої 
рідної держави, нашої рідної неньки -України   
Слава Україні!  (Оплески).   
 
ГОЛОВУЮЧИЙ.  Героям слава!   13 До слова запрошується генерал -майор Служби  безпеки України з 2014 по 
2020  рік, активна учасниця забезпечення безпеки держави у районі проведення 
АТО, ООС, міністр у справах ветеранів України  Юлія Анатолії вна Лапутіна.  
Шановні колеги, єдине прохання – дотримуватися регламенту. Я розумію, 
що в нас урочисте засідання, але є регламент.   
 
ЛАПУТІНА  Ю.А. , міністр у справах ветеранів України . Пане Голово! 
Пане Президенте! Шановні учасники та гості урочистого засідання!  З Днем 
незалежності України! (Оплески) . 
Століття мрій, століття боротьби, століття страждань, болю, безнадії, спо -
дівань. Але 1991  рік довів, що парламент, в якому були люди, які більш у час-
тину свого  життя провели в умовах тоталітарного радянського  режиму, може 
прийма ти доленосні рішення , і мрії сотень поколінь українців здійснюються.  
Чому так сталося і чому таке можливо? Тому що Україна у всіх в серці, крові, 
душі на генетичному рівні, її не можна знищити. І велика  вам шана за це!  
24 серпня  1991  року. Цей день є і днем народження мого батька. Я згадую , 
як на чорно -білому екран і телевізора ми побачили, що народ илася  наша дер-
жава . Усе родинне коло просто встало . Таких емоцій я не відчувала до цього 
жодного разу в житті. Мій батько сказав: «Мене не бу де, але Україна буде зав -
жди».  
На жаль, із 30 років вже восьмий рік поспіль у нас іде війна, розв ’язана 
Росією  – країною -агресором . І в сучасній історії України ми вже маємо загиблих 
за незалежність. Я пропоную вшанувати хвилиною мовчання пам’ять всіх тих, 
хто загинув за незалежність, суверенітет і територіальну цілісність України.  
(Хвилина мовчання) . 
Дякую, прошу сідати.  
Я пам ’ятаю ці дні в 2014  році. На капоті моєї бойової машини майо рів 
український прапор . По дорозі ми зустрічали таких самих військових,  які сиділи 
на БМП, танках, БТР, на яких також майорів український прапор. Ми під’їж -
джали до блокпостів, віддавали хлопцям усе, що в нас було , а місцеве населення 
приносило нам яблука, каву, чай. І це було не про їжу, а про єднання. Тоді ми 
були єдиними, незважаючи на те, що ще не було в нас сталого управління 
у військах . Адже м и знаємо, що роками робилося так, щоб наша армія була зни -
щена. Однак можна знищити військову техніку, розпродати її, але неможливо 
знищити дух воїна, який живе у кожному українцеві . Волонтери, добровольці, 
військові зробили реальний подвиг – звіль нили значну частину Донеччини 
і Луганщини.  
Якими ми стали за ці роки? Ми стали міцнішими, армія стала сильнішою. 
У нас на одному рівні служать жінки і чоловіки. І це не просто слова, а це про 
національну безпеку України  (Оплески) . Отримуючи рівні можливості до 
служби, вони отримують рівні можливості для забезпечення  безпеки країни 
(Оплески) .  14 Я сподіваюся на нашу перемогу, на те, що наступні 30  років будуть рока -
ми успішної, незалежної, сув еренної країни .  
Слава Україні! (Оплески) . 
 
ГОЛОВУЮЧИЙ.  Героям слава!  
До слова запрошується інтерн Програми стажування молоді в Апараті 
Верховної Ради України, магістр Національної академії прокуратури, Національ -
ної академії державного управління при През идентов і України Олена Сергіївна 
Чорна  (Оплески) .  
 
ЧОРНА  О.С. , випускниця П рограми стажування молоді в Апараті 
Верховної Ради України. Високоповажний пане Президент е! Шановний пане 
Голово Верховної Ради України ! Народні депутати всіх скликань, члени уряду , 
судді, представники дипломатичного корпусу, високодостойні владики! Дорогі 
українці ! Люба моя , Україно!  Сьогодні ми святкуємо річницю відновлення твоєї 
незалежності  (Оплески) . Їй вже 30, майже як мені. І протягом всіх цих років є ті, 
хто досі ставить під  сумнів твою незалежність . Мовляв, тебе вічно повчають 
іноземні друзі і недруги, твоє рішення залежить  від персоналій і чергових 
запозичень . Та й мені кажуть, що я залежна від думки свого оточення, 
перспектив у кар’єрі і  навіть свого мінливого дівчачого на строю. Ми не 
зважаємо, бо знаємо правду.  
Три десятиліття – це солідний відтинок часу.  Знаю, така значуща річниця 
багатьох із нас спонукала підбити підсумки прожитих років. І перед нашими 
очима знову пролетів калейдоскоп подій, що становить особливий предме т гор -
дості. Та змушена визнати, чимало спогадів гірчать нам дужче за полинь, бо 
незалежність – це не про ситий шлунок чи товстий гаманець, а про право бути 
собою, плекати свою ідентичність, стояти на варті прав і свобод свого народу . 
Це відповідальність з а власне життя і долю прийдешніх поколінь . Це можли -
вість не бути попихачем у чужого пана, слухняним виконавцем його волі, скрив -
дженим блукачем без роду та племені.  
Усвідомлення незалежності не обмежується майорінням синьо -жовтих 
знамен, пишними промовам и і велелюдними концертами. Це накладає низку 
обов ’язків, які Українська держава має навчитис я належно виконувати, казати , 
коли йдеться про національні інтереси, тверде «так» і безапеляційне «ні» будь -
кому і за будь -яких обставин , дивитис я на питання мови та історії лише під 
українською оптикою, стратегічно мислити і складати довгострокові плани 
розвитку не для того, аби вони лежали на полицях. Маємо з асвоїти, що лише 
той, хто невідпорно захищається, може розраховувати на перемогу.  
Рідна моя , країн о, сильна  і незалежна , ми знаємо правду . І вона полягає 
в тому, що ми залежні в любові один до одного , і тільки разом ми по -справ -
жньому вільні. Я хочу, щоб ти знала, я пишаюс я тобою і готова повсякчас  
захищати твої інтереси, бо це майбутнє українського народу, моє  майбутнє.  15 Голова йде обертом від обсягу роботи, як ий на нас чекає попереду. Але 
я переконана, що успіху досягають сміливці і стратеги. І нам найбільше пасує 
один із рядків роману Ліни Костенко: «Ми воїни. Не ледарі. Не лежні. І наше 
діло праведне й святе . Бо хто за що, а ми за незалежність. Отож нам так і важко 
через те ». 
Щиро дякую.  
Слава Україні! (Оплески) .  
 
ГОЛОВУЮЧИЙ.  Героям слава!  
До слова запрошується народний депутат України, кандидат історичних 
наук, заступниця Голови Верховної Ради Україн и Олена  Костянтинівна 
Кондратюк  (Оплески) . 
 
КОНДРАТЮК  О.К. , заступник Голови Верховної Ради України 
(загальнодержавний багатомандатний виборчий округ, політична партія 
Всеукраїнське об’єднання «Батьківщина»).  Шановний пане Президенте ! Пани 
президенти! Пане Голово  Верховної Ради  України ! Святіші отці! Представники 
дипломатичних місій, почесні гості ! Шановне товариство! Розумію, що сьогодні 
виступаю останньою на цьому урочистому і вже історичному засіданні . Тому 
насамперед хочу поділитися почутим і побаченим, своїми  відчуттями  гордості 
і надії. Гордості за те, що ми змогли об ’єднати в сесійн ому залі Верховної Ради 
України батьків -засновників сучасної незалежності з молод им покоління м та 
прекрасними д ітьми, які занесли сюди Прапор незалежності , – з тими, хто 
народився  вже дійсно в суверенній Україні, і на яких ми покладаємо славу нашої 
Батьківщини в майбутньому.  
Ми з вами є свідками унікального моменту. Повторю ще раз  те, про що 
казали попередні промовці.  30 років тому саме тут, у залі Верховної Ради Украї -
ни, проголо шувалас я незалежність , саме т ут приймалас я Конституція і затвер -
джені головні державні символи нашої країни – Прапор, Тризуб і Гімн. Я знаю, 
що саме в цьому  залі конституційно ю проєвропейсько ю більш істю народн і де-
путати  України  проголосують за вступ У країни до Європейського Союзу  і НАТО . 
Бо ми, українці, великий європейський народ, ми, українці, надто дорого запла -
тили за свою незалежність, і ми, українці, зробимо все, щоб повернути вкрадені 
ворогом землі , з тим щоб примножити щастя і велич Українського на роду.  
Повторюючи за Оленою Телігою , видатною українською поетесою, роз -
стріляною в Бабиному Яру під час німецької окупації Києва, я вірю, що міцні 
держави стоять на внутрішній єдності та силі народу.  
В ім ’я пам ’яті мільйонів українців, які поклали свої г олови в боротьбі за 
омріяну Українську державу , ми маємо подбати про нашу єдність, нашу відпові -
дальність , нашу чесність . Чесність перед собою і людьми , і не відкладати на 
завтра рішення, які вже сьогодні можуть і мають зробити життя громадян нашої 
країни краще.   16 Розбудовуючи нашу країну, ми маємо дивитис я вперед до мрії і в зав-
трашн ій день, маємо підтримувати один одного і припинити дивитис я назад, 
вишукуючи образи роз ’єднання. Саме до єднос ті навколо спільних цінностей 
я закликаю об ’єднуватися сьогодні – рівність  прав і можливостей чоловіків 
і жінок, свобода слова, демократія, народовладдя і парламентаризм.  
Українці з молоком матері отримують гідність, силу і жагу до волі, до 
свободи і до справедливості. Саме тому ми маємо подбати, щоб права і свободи 
кожної людини, рівні можливості для самореалізації кожного і кожної стали 
такими самими  символами нашої держави , як наш Прапор, наш Гімн і наш Герб.  
Я вірю, що ми будуємо країну, де статус державної мови не піддається 
сумніву, а влада має подавати приклад пов аги до української мови (Оплески) . Бо 
без власної мови і сучасної культури неможливо побудувати сильну і само -
достатню державу.  
Наша гордість – наша сильна, безстрашна армія, яка захи щає Україну 
і показує приклад справжнього героїзму. Це добровольці і вол онтери, професійні 
військові , чоловіки і жінки, безвусі юнаки і міцні чоловіки, які вже тримали на 
руках внуків , перед тим, як зі зброєю в руках зупинити загарбників. Наша армія 
стала основою незалежності, а нашою міццю має стати економіка. Бо сучасне , 
успішне суспільство вже не будується лише за кордонами. Боротьба йде за лю -
дей та їх розум і свідомість, за таланти, за сенси і смисли та міцні спільноти. 
А тому ми маємо приймати закони в інтересах українців. Ми маємо нарешті 
дозволити нашим талантам розвива тися в Україні. І , дійсно, серед нас є Жан 
Беленюк , олімпійський чемпіон. Хіба це не  приклад для натхнення ? (Оплески) . 
Так само серед нас  є Яна Зінкевич, Сергій Соболєв, Іван Заєць, Дмитро Пав -
личко, Юлія Лапутіна, Роман Костенко, Андрій  Шараськін, Мустафа  Джемілєв. 
І ми гідні найбільших перемог ! 
«Огидна річ – наша терплячість, наша звичка відмовляти собі у всьому. 
Так все може відмовитися від нас ». Ці геніальні слова Ліни Костенко як ніколи 
актуальні в епоху динамічних змін у світі і в Укр аїні. Терплячість  до імітації 
в усьому , почина ючи від ухвалень рішень тут , у парламенті , боротьби з коруп -
цією, завершуючи гілками влади, коштує нам дуже дорого  – років втрачених 
можливостей. Імітація є  ворог ом якісних змін, на які заслуговують українці , 
змін, які виборюва лися на майданах і зараз відстоюються в окопах на сході.  
І насамкінець я хотіла  б закликати всіх усвідомити величезну цінність 
довіри . Довіри один до одного, довіри в суспільстві, довіри до державних інсти -
туцій, якої нам також як ніколи бракує. І не треб а на це весь час жалітися. Нам 
треба братися за справу і відновлювати цю довіру власним прикладом, новим 
етичним кодексом, реальними добрими справами, відкритістю та прозорістю, 
близькістю до людей та до їх реальних потреб.  
Формування довіри в суспільстві має, на мою думку, стати головним 
завданням для всіх органів та гілок влади на наступні десятиріччя незалежності . 
Бо відсутність довіри роз ’їдає, розколює, підважує нашу свободу і незалежність.  17 Ніхто не казав, що буде просто. Блажен ніший Любомир Гузар казав: «Лю-
бов до України – це прекрасний слоган. Можна говорити палкі слова про любов 
до України, це ні до чого не зобов ’язує, а ле любити треба українців, жителів цієї 
країни . І це є любов до України ». 
Тому, святкуючи сьогодні в цьому залі, дозвольте мені від  імені всіх, хто 
живе Україною, цінує нашу незалежн ість, подякувати всім українцям і друзям 
України в усьому світі, подякувати наши м дивовижно працьовитим людям 
з мозолями на долонях і IT-шникам, які часто не можуть пояснити , що конк -
ретно вони роблять , але досягають прекрасних результатів, вчителям, які закла -
дають любов до України з першої літери, лікарям, на плечі яких випали ней -
мовірні випробування , отцям різних конфесій, які щодня моляться за Україну , 
і всім нам побажати єдності і перемоги добра, пере моги України   
Слава Україні! (Оплески) . 
 
ГОЛОВУЮЧИЙ.  Героям слава! 
Дякую, Олен о Костянтинівн о.  
Шановні колеги ! Після завершення урочистого засідання я запрошую 
зробити спільне  фото. Фотографування відбудеться на ґанку Верховної Ради 
України.  
А зараз ще ра з всіх вітаю зі святом ! Бажаю здоров ’я, успіхів, наснаги 
і перемог.  
Урочисте засідання Верховної Ради України з нагоди 30 -ї річниці  прий -
няття Акта проголошення н езалежності України оголошується закритим.  
(Лунає Державний Гімн України) . 
 
 