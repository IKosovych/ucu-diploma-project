ЗМІСТ  
Засідання двадцять шосте , вечірнє  
(Вівторок , 3 квітня  2018 року)  
 
 
 Прийняття за основу проекту Закону  
  «Про концесії»  …2 
 
 Внесення змін до:  
  Закону України «Про добровільне об’єднання  
  територіальних громад» щодо добровільного  
  приєднання  територіальних  громад сіл, селищ   
  до територіальних  громад міст  обласного значення  …24 
 
  статті  202 Закону України «Про охорону  
  навколишнього природного середовища»  …35 
 
 Голосування щодо включення проектів законів  
  до порядку денного сесії  …34  
 
 Заява  фракцій «Об’єднання «Самопоміч»  
  і «Батьківщина»  …34 
 
 Прийняття за основу проекту Закону «Про  внесення  
  змін до деяких законів  України  щодо  введення  
  заборони  на суцільну вирубку  ялицево -букових   
  лісів на гірських схилах  Карпатського регіону»  …40 
 
 Результати поіменної реєстрації  
 
 Результати поіменного голосування  
 
 2  
 
ЗАСІДАННЯ  ДВАДЦЯТЬ ШОСТЕ  
 
Сесійний зал Верховної Ради України  
3 квітня 2018  року, 16  година  
 
Веде засідання Голова Верховної Ради України  
ПАРУБІЙ  А.В.  
 
ГОЛОВУЮЧИЙ.  Прошу всіх заходити до залу і підготуватися 
до реєстрації. Я прошу секретаріат повідомити, щоб народн і депутати 
заходили до залу.  
Готові до реєстрації? Отже, прошу взяти участь у реєстрації.  
У сесійному залі зареєстровано 355  народних депутатів. Вечірнє 
засідання Верховної Ради України оголошую відкритим.  
Колеги, наступний законопроект № 6466 . До нього тільки п’ять 
поправок, але є пропозиція, щоб ми спочатку розглянули проект Зако -
ну «Про концесії» ( № 8125 ), а потім – проект закону №  6466. Це про -
хання і позиція комітету.  
Пропонується проект Закону «Про концесії» (№  8125) розгляну -
ти за скороченою процедурою.  
Я хочу нагадати, колеги, що в нас наступний блок питань 
щодо   екологічної політики. Це шість надзвич айно важливих питань. 
Ми до обіду витратили надто багато часу і є прохання до залу, щоб на 
вечірньому засіданні ми змогли розглянути проект Закону «Про кон -
цесії», законопроект щодо місцевого самоврядування, а також блок 
питань щодо екологічної політики. Т ому я прошу всіх підтримати про -
позицію про розгляд проекту Закону «Про концесії» (№  8125) за ско -
роченою процедурою. Чи є розуміння і підтримка цієї позиції?  
Отже, прошу підготуватися до голосування. Зараз я поставлю на 
голосування пропозицію про розгляд  проекту закону №  8125 за скоро -
ченою процедурою. Тому прошу всіх зайняти робочі місця.  
Колеги, хто є в ложі, займіть робочі місця. Я ще раз нагадую ло -
гіку роботи на вечірньому засідання. Для того, щоб ми змогли розгля -
нути і проект Закону «Про концесії»,  і надзвичайно важливий законо -
проект №  6466 про добровільне об’єднання громад, блок питань щодо 
екологічної політики, нам важливо працювати більш інтенсивно.  3 Ставлю на голосування пропозицію про розгляд проекту закону 
№ 8125 за скороченою процедурою. Прош у підтримати. Колеги, про -
шу всіх взяти участь у голосуванні.  
«За» – 118. 
Якщо ми розглядатимемо за повною процедурою, це займе 
годину, і ми просто не встигнемо потім розглянути блок питань щодо 
екологічної політики. Це законопроекти, які готувалися і про фільним 
комітетом, і міністерством. Тому я прошу всіх більш відповідально 
підійти до голосування, бо в залі є велика кількість депутатів, які під -
тримують прийняття сьогодні законопроекту №  6466 про добровільне 
об’єднання громад. Є велика кількість депутат ів, які підтримують пи -
тання екологічної політики. Комітет пропонує проект Закону «Про 
концесії» (№  8125) розглянути за скороченою процедурою.  
Я прошу підтримати і проголосувати.  
«За» – 114. 
Немає необхідної кількості голосів, тому переходимо до розгляду  
за повною процедурою.  
Я запрошую до доповіді заступника міністра економічного роз -
витку і торгівлі Тітарчука Михайла Івановича. Будь ласка, Михайле 
Івановичу.  
 
ТІТАРЧУК  М.І., заступник міністра економічного розвитку 
і  торгівлі України . Шановний Голово!  Шановні народні депутати! Ми 
сьогодні представляємо проект Закону «Про концесії», який є резуль -
татом спільної роботи уряду України, міжнародних консультантів та 
міжнародних фінансових організацій, бізнесу, з урахуванням дирек -
тиви ЄС.  
Цей законопроект ст ав вимогою часу, оскільки чинне зако -
нодавство в цій сфері не працює, не забезпечує балансу інтересів та 
відповідальності сторін. Він відкриває нові можливості для співпраці 
держави та бізнесу у новому форматі, що забезпечить залучення інве -
стицій у соціал ьну, транспортну, енергетичну, житлово -комунальну 
інфраструктуру, охорону здоров’я та надання нової якості послуг для 
нашого населення.  
Концесія – це є ефективний інструмент не лише для реалізації на 
державному рівні, а й такий, що може сприяти розвитку ко жного 
регіону нашої держави. Цей інструмент дозволяє зберегти та модер -
нізувати існуючі об’єкти та створити нові за кошти приватних інвес -
торів, гарантує збереження за державою права власності на активи.  4 Так, у наших сусідів з країн ЄС тільки за 2017  рік було укладено 
близько 40  угод концесій на суму 14  мільярдів євро. Для прикладу: 
для повної модернізації існуючої в Україні інфраструктури нам по -
трібно 35  мільярдів доларів, для житлово -комунального господар -
ства – 25 мільярдів (разом – 60). У країнах ЄС н а умовах концесії було 
побудовано приблизно 50  тисяч кілометрів доріг, які експлуатуються 
у формі концесії. Така співпраця держави та бізнесу можлива за двох 
умов: перша – правила такої співпраці прозорі, стабільні та зрозумілі, 
і друга – взаємовигода, бал анс інтересів сторін. Проект Закону «Про 
концесії» націлений саме на такий результат, оскільки комплексно ви -
рішує питання, що виникає з моменту ініціювання концесійного про -
екту і до закінчення його реалізації.  
Даним законопроектом передбачається:  
перше – це можливість застосування концесії у будь -якій сфері 
господарської діяльності як на загальнодержавному, так і місцевих 
рівнях;  
друге – це прозора процедура ініціювання та прийняття рішення 
щодо концесії та вибору концесіонера;  
третє – це можливість замі ни неефективного приватного парт -
нера;  
четверте – це створення сприятливих умов для залучення бан -
ківського фінансування;  
пʼяте – це чітке визначення прав та обов’язків сторін та контроль 
за виконанням з боку держави.  
Крім того, даним законопроектом пропо нується внесення змін до 
близько 30  законодавчих актів України, метою яких є забезпечення 
системного підходу до врегулювання відносин у сфері залучення при -
ватного бізнесу в інфраструктуру. Закон стимулюватиме розвиток 
малого та середнього українських виро бників та постачальників про -
дукції для реалізації концесійних проектів. Концесія – це не самоціль, 
це дієвий механізм досягнення цілей для підвищення якості послуг 
для українців.  
Підсумовуючи, хотів би ще раз наголосити на важливості цього 
законопроекту д ля України, оскільки застосування такої форми з залу -
ченням приватного бізнесу для розбудови інфраструктури, як концесії, 
створить умови для зростання зовнішніх та внутрішніх інвестицій, 
забезпечить надання якісних суспільно значимих послуг, а також ство -
рить підґрунтя для досягнення стратегічних цілей соціально -економіч -
ного розвитку України.  5 Хотів би додати, що в нас були зустрічі з представниками на -
родних депутатів різних фракцій, де ми, в принципі, отримали змі -
стовні пропозиції, які будуть враховані між першим та другим 
читаннями. Прошу підтримати.  
Дякую.  
 
ГОЛОВУЮЧИЙ.  Дякую вам.  
Три хвилини на запитання. Прошу записатися.  
Семенуха Роман Сергійович. Будь ласка.  
 
СЕМЕНУХА  Р.С., член Комітету Верховної Ради України з пи -
тань інформатизації та зв’язку (загальнодержавний багатоман -
датний виборчий округ, політична партія «Об’єднання «Самопоміч») . 
У мене запитання до доповідача пана Тітарчука з Міністерства еконо -
мічного розвитку і торгівлі України.  
Колеги, розумієте, коли ви принесли до парламенту законо проект 
про приватизацію, фракція «Об’єднання «Самопоміч» наголошувала, 
що починати треба не з цього, а з комплексного закону, який визначив 
би нову політику, стратегію управління державною власністю загалом, 
державним майном, де, зокрема і визначалося б ус е: принципи прива -
тизації, принципи концесії і принципи управління Фондом державного 
майна. Замість того сьогодні знову ви пропонуєте лише точкові рішен -
ня. Знаєте, якщо взяти як метафору будівництво будинку, то ви сього -
дні пропонуєте нам вибрати вікна за мість того, щоб насправді показа -
ти проект забудови такого будинку. Поясніть, коли буде комплексний 
законопроект про стратегію управління дер жавною власністю.  
Дякую.  
 
ГОЛОВУЮЧИЙ.  Прошу відповідати.  
 
ТІТАРЧУК  М.І. Дякую за запитання. Я сказав би так: не тр еба 
все класти в один кошик. Приватизація – це окремо, концесія – це 
окремо. На сьогодні внесено питання концесійного законодавства, во -
но є важливим. Якщо казати цифрами, в Туреччині за останні 15  років 
120 мільярдів доларів інвестицій у формі державно -приватного 
партнерства.  
 6 ГОЛОВУЮЧИЙ.  Дякую вам.  
Кіраль Сергій Іванович.  
 
КІРАЛЬ  С.І., заступник голови Комітету Верховної Ради 
України з питань промислової політики та підприємництва (загально -
державний багатомандатний виборчий округ, політична партія 
«Об’є днання «Самопоміч») . Дякую. Шановний доповідачу! Підтри -
муючи загалом свого колегу пана Семенуху, я також розумію, що 
у світі, і в Європі зокрема, є десятки, якщо не сотні випадків невдалих 
концесій, про які ви також не говорите. Невдалих через брак належн ої 
підготовки, у тому числі і концесійних договорів, і проведення про -
зорого процесу відбору тих концесіонерів, які дійсно спроможні реалі -
зувати проект, а також, напевно, відсутня інституційна база, слабкі 
інституції верховенства права і таке інше.  
Чи ві рите ви, що в наших умовах відсутності змістовних, сут -
тєвих реформ, особливо в судовій гілці влади, антикорупції, реформи 
у сфері державних інституцій, побудови спроможних міністерств, 
державних адміністрацій і таке інше, до нас реально прийдуть великі 
концесіонери типу Bouygues , Skanska , Strabag  і будуть інвестувати 
мільярди доларів?  
 
ГОЛОВУЮЧИЙ.  Прошу відповідати.  
 
ТІТАРЧУК  М.І. Дякую за запитання.  По-перше , якщо б  я не 
вірив в даний законопроект, я його не презентував би.  
По-друге, що стосується негатив ного досвіду. Він є, в різних 
країнах по -різному. Наприклад, у Словенії був невдалий досвід, тому 
що там була низка причин. На сьогодні ми врахували і міжнародну 
практику, і українські реалії, ми написали даний законопроект разом 
з представниками ЄБРР і IFC. Що стосується інституційної спромож -
ності, можна чекати, а можна створити підґрунтя. Інституційна спро -
можність у нас є. Я вам скажу так: взагалі у кожному міністерстві має 
бути спеціалізоване управління, департамент щодо державного при -
ватного партнерс тва. Тобто є концептуальна за писка, технічне обґрун -
тування і аналіз ефективності. На жаль, щодо проектів, які були не -
вдалі, не було аналізу ефективності. Тобто ми хо чемо це врахувати ? 
Ми ніколи цього не робили, а зараз є можливість.  7 ГОЛОВУЮЧИЙ.  Заключн е запитання – Кужель Олександра. 
Будь ласка.  
 
КУЖЕЛЬ  О.В. , заступник голови Комітету Верховної Ради 
України з питань промислової політики та підприємництва (загально -
державний багатомандатний виборчий округ, політична партія 
«Всеукраїнське об’єднання «Бать ківщина») . Фракція «Батьківщина». 
Ви знаєте, дуже сумно, коли заступник міністра економічного 
розвитку і торгівлі говорить про те, що питання концесії, державно -
приватного партнерства, приватизації та інші не пов’язані, і не 
входять до блоку питань управлі ння державної власності. Фракція 
«Батьківщина» визнала цей законопроект глибоко корупційним. Він 
не просто не управляє державною власністю, а в питаннях оборони 
практично робить тіньову корупційну складову, в питаннях підпри -
ємств -банкротів, які йдуть на л іквідацію, там не виписані питання 
соціального захисту. Мені дуже боляче, що ви сказали про Словенію. 
Ця країна за три роки виконала всі умови входження до Європей -
ського Союзу. Знаєте, що вона спочатку зробила? Інфраструктуру!  
 
ГОЛОВУЮЧИЙ.  Будь ласка, 30  секунд.  
 
КУЖЕЛЬ  О.В. Ви по 42  мільярди направляєте на дороги, 
які  зійшли через рік разом зі снігом. Поки не буде інфраструктури 
і  не  розв’язано питання контролю державних бюджетних коштів, ні 
в концесію, ні в приватне партнерство ніхто не прийде.  
 
ГОЛОВ УЮЧИЙ.  Будь ласка, відповідайте.  
 
ТІТАРЧУК  М.І. Пані Кужель, дякую за запитання. Я, може, 
неправильно висловився. Приватизація – це продаж, а концесія – це 
все-таки держава залишає у своїй власності.  
Що стосується Словенії. Я вам сказав, що у них був нега тивний 
досвід державно -приватного партнерства. Те, що вони відбудували 
економіку, інфраструктуру, ви праві, просто у них ця форма не 
спрацювала.  
 
ГОЛОВУЮЧИЙ.  Дякую вам.  
Отже, час на запитання і відповіді завершений. Дякую за 
доповідь.  8 Запрошую до співдоп овіді голову Комітету з питань економічної 
політики Іванчука Андрія Володимирович. Будь ласка.  
 
ІВАНЧУК  А.В. , голова Комітету Верховної Ради України з пи -
тань економічної політики (загальнодержавний багатомандатний 
виборчий округ, політична партія «Народни й фронт») . Шановний 
Андрію Володимировичу! Шановні колеги народні депутати! На ваш 
розгляд пропонується проект Закону «Про концесії» (№  8125), вне -
сений Кабінетом Міністрів України.  
Я сьогодні спілкувався з багатьма колегами і чув критику щодо 
даного закон опроекту. Дійсно, багато з моїх колег звернули увагу, що 
в законопроекті є речі, які не повністю відповідають тим вимогам, які 
ми хотіли би бачити в процесі концесії чи державно -приватного парт -
нерства.  
Але мене дивує, чому ми не хочемо прийняти даний зак оно-
проект у першому читанні, щоб ми, як суб’єкти права законодавчої 
ініціативи, до другого читання мали можливість внести ті зміни, які 
необхідні для того, щоб законодавство про концесію відповідало всім 
європейським і світовим стандартам.  
Шановний пане Г олово, я дозволю собі сказати декілька слів, 
чому ми зобов’язані проголосувати за даний законопроект у першому 
читанні за основу. Даний законопроект гармонізує українське зако -
нодавство. Нещодавно ми прийняли Закон «Про державно -приват -
не  партнерство». У нас в Україні діє закон, який був прийнятий 
у 1999  році, який регулює питання концесії. Абсолютно зрозуміло, що 
вони один між одним не кореспондуються, не працює ні один, ні 
інший. Я дуже дякую, що Міністерство економічного розвитку і тор -
гівлі, уряд разом  з Європейським банком реконструкції і розвитку на -
працювали даний законопроект як основу для того, щоб ми могли як 
законодавчий орган до другого читання доопрацювати його, виправи -
ти всі неточності, вдосконалити різні процедури і прийняти в другому 
читанн і збалансований законопроект.  
Даний законопроект вносить зміни до 30  законів України. Ми 
виправляємо ті неточності і розбіжності, які сьогодні існують у чин -
ному законодавстві. Тому наш обов’язок – взяти за основу цей законо -
проект і доопрацювати його до д ругого читання.  9 Я хотів би вам сказати, що державне приватне партнерство 
ніколи ефективно не запрацює, якщо ми не приймемо якісне законо -
давство. Цей законопроект може бути змінений, я переконаний, разом 
з моїми колегами з різних фракцій і груп. Але нам п отрібне якісне, 
сучасне законодавство про концесію.  
Тому я дуже прошу всі фракції і групи підтримати в першому 
читанні позицію Комітету з питань економічної політики. Я не хотів 
би, щоб ми зараз дискутували, що передбачений непрозорий конкурс. 
Ми не прийм емо цей законопроект у цілому. Ми порушили ці питан -
ня, поспілкувалися один з одним, знаємо проблематику, будемо над 
нею працювати.  
Ми проаналізували минулий рік. У Європейському Союзі за 
статистикою підписано концесійних договорів на 12  мільярдів євро. 
Тобто це сучасний інструмент, який дає дуже великий поштовх до 
розвитку інфраструктурних об’єктів. Вдумайтеся, в Євросоюзі побу -
довано 50  тисяч кілометрів концесійних доріг. Тобто в них є сучасне 
законодавство. Це дає можливість приватному капіталу, приватн ому 
інвестору, насамперед вітчизняному (я не розумію, чому в Україні 
ставлять на перше місце іноземних інвесторів), мати механізм, інстру -
ментарій, як захистити свої права.  
Я думав, у мене 10  хвилин. Тоді чітко сконцентруюся на тому, 
що даний законопроект  нам дає. Він дає чітке розмежування регулю -
вання концесії та інших форм здійснення державно -приватного парт -
нерства. Єдина процедура ініціювання та прийняття рішення щодо 
здійснення державного приватного партнерства, в тому числі концесії.  
 
 
Веде засідан ня заступник Голови Верховної Ради України  
СИРОЇД  О.І. 
 
ГОЛОВУЮЧА.  Будь ласка, 30  секунд.  
 
ІВАНЧУК  А.В.  Запроваджується прозора процедура вибору кон -
цесіонера; можливість залучення радників; даються гарантії для 
кредиторів і для концесіонерів; спрощується  процедура виділення 
земельних ділянок; особливості концесії на ринках, що перебувають 
у стані природної монополії; особливості концесії щодо будівництва 10 та експлуатація автомобільних доріг; захищаються права орендаря, 
концесіонера; залишаються у власності  місцевої територіальної грома -
ди право власності на об’єкт концесії.  
На засіданні комітет прийняв рішення підтримати даний законо -
проект у першому читанні за основу. Дуже прошу підтримати.  
Дякую.  
 
ГОЛОВУЮЧА.  Дякую.  
Залишайтеся, будь ласка, на трибуні. Б удуть запитання до спів -
доповідача. Прошу провести запис на запитання.  
Запрошую до слова народного депутата Євтушка.  
 
ЄВТУШОК  С.М. , член Комітету Верховної Ради України з пи -
тань транспорту (одномандатний виборчий округ №  156, Рівненська 
область, політич на партія «Всеукраїнське об’єднання «Батьків -
щина») . Прошу передали слово Олександрі Кужель.  
 
ГОЛОВУЮЧА.  Олександра Кужель. Прошу.  
 
КУЖЕЛЬ  О.В. Я хочу вам дати відповідь, чому ми не повинні 
його приймати. По -перше, Верховна Рада не є смітник, щоб брати 
недороблені, погані закони і потім їх тут доробляти. Я можу сказати, 
що практично всі ці закони робляться за грантові гроші. Будь ласка, 
подивіться програму промисловості, яку вони подали (грант – 
2 мільйони), навіть не зробивши енергетичний баланс, не розум іючи 
цього. Відверто, ми не маємо права прийняти цей законопроект. У вас 
немає фахівців, які могли б його виписати, і тоді Міністерство еконо -
мічного розвитку і торгівлі не потрібно, давайте його ліквідуємо і бу -
демо писати з вами у Верховній Раді. Заберем о фонд зарплати, візьме -
мо грамотних юристів…  
У цьому законопроекті є прихована приватизація...  
 
ГОЛОВУЮЧА.  Завершуйте, 10  секунд.  
 
КУЖЕЛЬ  О.В.  Не беріть погані закони. Нехай вони працюють, 
бо вони – уряд, а ми повинні з вами відточувати... А коли ми заби -
раємо погані закони, потім їх по три -чотири...  11 ГОЛОВУЮЧА.  Прошу, дайте відповідь.  
 
ІВАНЧУК  А.В. Дякую.  
Ви знаєте, я хотів би, щоб під цим законопроектом стояли під -
писи Олександри Кужель і Андрія Іванчука. Було б добре, якщо 
менше було доробляти до другого  читання, але ми не все встигаємо. 
Вони також є суб’єктом права законодавчої ініціативи, і це їхній 
обов’язок.  
Я не знаю, чому від 1999  року ніхто не ініціював новий сучасний 
закон про концесію. Коли ми приймали Закон «Про державно -приват -
не партнерство»,  чому ми не врегулювали ці всі прогалини і невідпо -
відності? Це перше.  
Друге. Ви сказали про приховану приватизацію. Я категорично 
з вами не згоден. Прийняття в першому читанні проекту Закону «Про 
концесію» – це вимога сучасності, ніяка не прихована приват изація. 
Так, я згідний, що будуть такі інфраструктурні об’єкти, які ми не 
маємо права приватизовувати, але може бути чітко і зрозуміло залуче -
ний інвестор, чи як концесія, чи як державно -приватне партнерство. 
Наприклад, я вважаю, аеропорт «Бориспіль» прода вати і приватизову -
вати не можна, але там може бути міжнародний інвестор, який прине -
се тільки користь Україні.  
Дякую.  
 
ГОЛОВУЮЧА.  Дякую.  
Народний депутат Семенуха. Прошу.  
 
СЕМЕНУХА  Р.С. Фракція об’єднання «Самопоміч». Шановний 
пане Андрію, до вас запита ння як до голови комітету. Я переконаний, 
що добрі справи в гарний спосіб не робляться. Ви говорите про 
обов’язки, про законодавчу ініціативу уряду, але поясніть, будь ласка, 
колегам, українським громадянам, як так вийшло, якщо законопроект 
на ознайомлення  до вашого комітету надійшов 19  березня, а вже 
22 березня є позитивний висновок комітету? Більше того, в позитив -
ному висновку комітету, про який ви щойно нам доповіли, немає 
згадки і причин негативного висновку ГНЕУ. Фактично ви у такий 
спосіб, пришвидшив ши розгляд одного з найголовніших економічних 12 проектів законів, позбавили права депутатської альтернативи законо -
давчої ініціативи. Поясніть мені, чому ви порушуєте Регламент?  
 
ІВАНЧУК  А.В. Ви знаєте, шановний пане Семенухо, ви мені 
сьогодні зробили подару нок до Пасхи. Мене в цьому парламен -
ті  звинувачували вже у всьому: в затягуванні законопроектів, у всьо -
му, у чому тільки можна і неможна. Навіть пані Кужель сміється. Але 
в  тому, щоб я щось прискорював, мене ще не звинувачував ніхто. 
Але я відповім вам на це запитання.  
Перед тим, як уряд вніс законопроект, у нас було два «круглих 
столи» і одна робоча нарада в Міністерстві економічного розвитку 
і торгівлі щодо даного законопроекту. Ми підтримали ініціативу, щоб 
уряд був автором даного законопроекту. Ми на д ним працювали, текст 
бачили раніше. А що стосується висновку ГНЕУ, я його не приховую. 
Там написано, що є зауваження по деяких питаннях. Я даю вам гаран -
тію, що ми з вами ці питання виправимо до другого читання.  
 
ГОЛОВУЮЧА.  Дякую. Можете сідати, шановни й пане голово 
комітету.  
Ми переходимо до обговорення. Прошу підготуватися для запису 
в обговоренні від фракцій.  
Від Радикальної партії народний депутат Галасюк. Прошу.  
 
ГАЛАСЮК  В.В., голова Комітету Верховної Ради України з пи -
тань промислової політики та  підприємництва (загальнодержавний 
багатомандатний виборчий округ, Радикальна партія Олега Ляшка) . 
Радикальна партія Олега Ляшка. Шановні колеги, законодавство про 
концесії є дуже важливим, як і законодавство про державно -приватне 
партнерство, яке ми з вам и прийняли в цьому залі кілька років тому. 
Ми прийняли Закон «Про державно -приватне партнерство», але ми 
не  бачимо від уряду якісної імплементації, якісного звітування. Ми не 
бачимо реальних масштабних інвестиційних проектів, які залучені 
в  Україну завдя ки Закону «Про державно -приватне партнерство», 
який ми так довго з вами обговорювали і приймали в цьому залі. Це 
світова практика і потенціал залучення інвестицій в Україну через дер -
жавно -приватне партнерство, через концесії перевищує 100  мільярдів 13 доларі в США. Але для того, щоб його реалізувати, це має бути дуже 
грамотний законопроект.  
Я звертаю вашу увагу на ті недоліки, які в цьому проекті Закону 
«Про концесії» ідентифікувало Головне науково -експертне управління 
Апарату Верховної Ради України. Це обов’я зково має бути виправле -
но. По -перше, має бути передбачена більш прозора, відкрита і конку -
рентна основа для вибору концесіонерів – тих, кому надається це 
майно в концесію. Це має відбуватися не кулуарно, не закрито, а від -
крито і конкурентно.  
По-друге, тр еба усунути всі можливі потенційні ризики втрати 
державного або комунального майна під виглядом концесії. Майно 
має залишатися під контролем держави і територіальних громад, 
а  використовуватися воно, безумовно, може разом з приватним 
партнером.  
Більше то го, треба унеможливити ту норму, яка сьогодні є в за -
коні, яка передбачає покладання на державу обов’язку компенсації 
збитків концесіонера від його діяльності. Це неправильно і нелогічно. 
Якщо концесіонер бере об’єкт, здійснює певний інвестиційний проект, 
то він несе ринкові ризики. Не можемо ми з вами з державного 
бюджету покривати його ризики, бо це створить абсолютно неефек -
тивну основу для його діяльності. Це може перетворитися в дерибан 
коштів платників податків, бо, як казала Маргарет Тетчер, що немає  
жодних державних коштів, є кошти платників податків.  
Нарешті, що стосується надання права концесій на дороги, то 
команда Радикальної партії переконана, що це має розповсюджувати -
ся на новозбудовані, новостворені дороги, щоб не було так, що беруть 
у конце сію вже готову дорогу, роблять її платною, на тому заробля -
ють. Це неправильно і несправедливо. Якщо робиться нова дорога, це 
заздалегідь планується за кошти інвестора і таке інше, це одна ситуа -
ція. Існуючі дороги мають бути безкоштовними, це є суспільний  інте-
рес. Цей законопроект потребує суттєвого удосконалення для того, 
щоби через нього можна було в Україну залучити мільярдні 
інвестиції.  
Дякую.  
 
ГОЛОВУЮЧА.  Дякую вам.  14 Я запрошую до слова від фракції «Народний фронт» народного 
депутата Хміля.  
 
ХМІЛЬ  М.М., секретар Комітету Верховної Ради України з пи -
тань промислової політики та підприємництва (загальнодержавний 
багатомандатний виборчий округ, політична партія «Народний 
фронт») . Доброго дня, шановна пані головуюча, шановні колеги 
народні депутати! Я дум аю, що насправді ми спізнилися з прийняттям 
цього проекту закону, як і занадто пізно ми приймали в цьому залі 
Закон «Про державно -приватне партнерство». Це є ті інструменти, які 
мають дати шанс руху української економіки вперед.  
Я хочу запитати вас: невже ми не знаємо, у якому стані наші 
великі об’єкти інфраструктури? Чи маємо ми реальний ресурс у дер -
жавному бюджеті для утримання цих об’єктів, мостів, морських 
портів, аеропортів, лікарень тощо? Чи мають органи місцевого само -
врядування достатньо ресурсів д ля утримання закладів охорони 
здоров’я і таке інше? Природа грошей є одна. Це можуть бути або 
гроші бюджету, або інвестиційні гроші. На яких умовах вони зайдуть, 
ми маємо визначити правила.  
Тому, шановні колеги, я особисто брав участь у робочій групі 
з написання цього законопроекту. Ми збиралися як мінімум тричі 
в Міністерстві економічного розвитку і торгівлі щодо напрацювання 
цього законопроекту. Наприклад, два тижні тому, коли ми приймали 
закон щодо доріг, ми окремо виписували норми і спробували трак -
тувати поняття концесії у законі, де йшлося про управління доріг. Це 
неправильно. Тоді це означає, що ми розглядаючи, наприклад, авіа -
ційну, морську чи будь -яку іншу галузь, ми будемо тоді визначати 
окремі норми концесії для тих галузей. Тому нам треба визнач ити 
базовий закон, прийняти чітке визначення, що таке концесія. Потрібно 
визначити її для всіх галузей як типову.  
Цей проект закону дає чітке розуміння, хто такий концесіонер, 
концесієдавець, який договір є правильний під час заключення кон -
цесії. Майно н е переходить у приватну власність, а залишається або 
у володінні держави, або у володінні органу місцевого самоврядуван -
ня. Чітко визначається термін концесії, який становить від трьох до 
49 років.  15 Так, вчора на презентації було кілька питань стосовно тог о, а чи 
можуть підпадати під концесію компанії чи підприємства, де власність 
не на 100  відсотків. Ми можемо дискутувати, і до другого читання ці 
питання врегулювати.  
Але, шановні колеги, я думаю, що такі країни як Туреччина, 
Греція, інші країни, які на ум овах приватного партнерства і концесії 
залучили величезні суми грошей...  
 
ГОЛОВУЮЧА.  Дякую.  
Запрошую до слова народного депутата від групи «Воля народу» 
Ігоря Молотка.  
 
МОЛОТОК  І.Ф., голова підкомітету Комітету Верховної Ради 
України з питань бюджету (одн омандатний виборчий округ №  160, 
Сумська область, самовисуванець) . Виборчий округ №160, Сумщина. 
Шановна головуюча! Шановні колеги! Я детально ознайомився із цим 
законопроектом. У мене з’явилася надія на те, що ми  зможемо розв’я -
зати одну із головних проб лем у нашій державі (це утилізація і пере -
робка побутових відходів). Усі ми знаємо, що відбувається на сміттє -
звалищах. До речі, тиждень тому в місті Шостка на сміттєзвалищі 
знайшли хімію, яку відповідне підприємство там захоронило. Компе -
тентні органи вже  займаються цим проблемним питанням. Ми знаємо, 
яку велику кількість територій займають ці сміттєзвалища. Вони є за -
грозою екологічної катастрофи для місцевих мешканців, які там про -
живають. А зважаючи на те, що кожного року не вистачає грошей 
у держави і місцевих влад для утилізації і переробки цих побутових 
відходів, я хочу сказати, що виробництво і будівництво сміттєпере -
робних заводів дасть можливість розв’язати цю проблему, надати 
преференції місцевим владам у вигляді переробленого газу і вироб -
лення е лектричної енергії.  
Група «Воля народу» буде підтримувати цей законопроект 
у першому читанні.  
Дякую.  
 
ГОЛОВУЮЧА.  Дякую.  
Я запрошую до слова народного депутата Кулініча від групи 
«Партія «Відродження».  16 КУЛІНІЧ  О.І., голова підкомітету Комітету Верховної Ра ди 
України з питань аграрної політики та земельних відносин (одно -
мандатний виборчий округ №  147, Полтавська область, самовисува -
нець) . Шановні колеги, до внесеного законопроекту є ряд суттєвих 
зауважень, які стосуються саме земельного законодавства. Закон о-
проект пропонує, наприклад, позбавляти права власності на земельні 
ділянки приватної власності, який орган влади бажає використовувати 
для концесійної діяльності без рішення суду, за рішенням органу 
влади. Більше того, власник навіть не зможе оскаржити ц е рішення 
в  суді, він зможе лише оскаржувати розмір компенсацій. Те саме 
стосується і оренди, і постійного користування. Усі ці права законо -
проект пропонує анулювати звичайним рішенням органів влади без 
судового рішення. Згода землекористувача вимагатися  не буде, він як 
власник зможе оскаржувати лише розмір компенсацій. На мій погляд, 
ці положення абсолютно не узгоджуються зі статтею  41 Конституції 
України, яка визначає гарантії права власності. Про які гарантії може 
йтися, коли земельна ділянка в будь -який момент може бути вилучена 
без суду за рішенням будь -якого державного органу влади. Всі ці по -
ложення абсолютно руйнують ідеологію земельного законодавства, 
яка побудована на гарантії прав на землю.  
Виникають питання до процедури надання майна у концесії . За 
законопроектом це можуть бути не тільки відкриті конкурси, а й зви -
чайні переговори із зацікавленими особами.  
Законопроект треба суттєво доопрацьовувати. Даний законо -
проект можливо прийняти за основу за умови виключення з нього 
положень, які передба чають примусове припинення прав на землю для 
здійснення концесійної діяльності, зокрема, передбачених законами 
України «Про оренду землі» та «Про відчуження земельних ділянок, 
інших об’єктів нерухомого майна, що на них розміщені, які перебува -
ють у приватн ій власності, для суспільних потреб чи з мотивів су -
спільної необхідності».  
Дякую за увагу.  
 
Веде засідання Голова Верховної Ради України  
ПАРУБІЙ  А.В.  
 
ГОЛОВУЮЧИЙ.  Дякую.  17 Шановні представники від фракцій, в мене є велике прохання 
виступати лаконічніше. Ал е я можу звернутися до вас лише з про -
ханням.  
Отже, від «Батьківщини» Євтушок передає слово для виступу 
Альоні Шкрум. Будь ласка.  
 
ШКРУМ  А.І., голова підкомітету Комітету Верховної Ради 
України з питань державного будівництва, регіональної політики та 
місцевого самоврядування (загальнодержавний багатомандатний 
виборчий округ, політична партія «Всеукраїнське об’єднання «Бать -
ківщина») . Фракція «Батьківщина». Що таке концесія? Що таке 
державно -приватне партнерство? Це один з механізмів дуже хороших 
шансів з алучити інвесторів в Україну і передавати в управління великі 
інфраструктурні проекти: дороги, державні підприємства тощо. Якщо 
правильно використовувати цей шанс, то можна збудувати нову 
країну.  
Але якщо його використовувати неправильно, робити непра -
вильне законодавче регулювання, якісь механізми, маніпуляції із від -
бору концесіонера, із проведення так званих прозорих конкурсів, із 
тих об’єктів, які ми будемо передавати, не погоджувати це окремо 
з земельним законодавством, з енергетичним законодавством, з еколо -
гічним законодавством, то це може призвести до повної катастрофи.  
На жаль, ми сьогодні від Кабінету Міністрів не бачимо пра -
вильної імплементації того законодавства, яке ми вже прийняли, до 
якого дуже долучалися, наприклад, пані Кужель та весь Комі тет з пи -
тань промислової політики та підприємництва, не бачимо якісних за -
конодавчих ініціатив. І мені це дуже болить, тому що я взагалі рідко 
бачу, щоб на закони, які подає Кабінет Міністрів, ГНЕУ давало 
негативні висновки і говорило про те, що цей закон опроект треба 
повернути на доопрацювання або взагалі відхилити.  
Крім того, на жаль, я не змогла поставити запитання пану заступ -
нику міністра про те, хто напрацьовував цей неякісний законопроект. 
Це перше.  
Друге. Чому ГНЕУ у своєму висновку формально сказа ло, що 
воно не змогло висловити всі зауваження через брак часу. Чому 
у ГНЕУ був брак часу? Хто намагався пришвидшити цей аналіз зако -
нопроекту для ГНЕУ, і воно не змогло висловити всі застереження?  18 У фракції «Батьківщина» є великі застереження щодо земель них 
питань, про які вже говорили мої колеги, а саме щодо тих питань, які 
в цьому законопроекті не співвідносяться з чинним регулюванням зе -
мельних ділянок і земельних питань. Наприклад, доцільність надання 
права формулювати земельну ділянку, необхідну для реалізації проек -
ту, ще до моменту оголошення концесійного конкурсу. В мене велике 
питання, навіщо це потрібно. Наприклад, надання землі поза процеду -
рою, яка у нас сьогодні працює. Тобто деякі преференції, можливо, за -
охотять концесіонерів приходити в Укр аїну і здійснювати ці проекти, 
а деякі речі будуть просто маніпуляцією. Ми за безцінь будемо від -
давати, на жаль, і українську землю, і українські інфраструктурні 
об’єкти.  
Також абсолютно неприйнятною є норма про припинення права 
постійного користування з емельною ділянкою підприємства, установи 
чи організації, якщо до цієї земельної ділянки здійснюється передача 
в користування приватному партнеру -концесіонеру.  
У мене є дуже багато запитань, у тому числі щодо екологічного 
аудиту, який прибирається. Мене ці кавить, чи є позиція пана Семерака 
і комітету з екологічних питань щодо цього законопроекту.  
Також у нас є питання щодо газотранспортної системи і по мож -
ливості  передачі в концесію конкретних об’єктів газотранспортної 
системи. Ви знаєте, наскільки це зар аз болюча тема для України. 
Я  знаю, що вчора колеги з Комітету з питань паливно -енергетичного 
комплексу, ядерної політикі та ядерної безпеки ставили ці запитання 
вам і, на жаль, не отримали повноцінної відповіді від представників 
уряду.  
Питань до якості законопроекту дуже багато. На жаль, такі ком -
плексні законопроекти мають бути написані більш фахово і якісно. 
Я  не вірю, що під час другого читання ми зможемо їх доопрацювати, 
тому що ми не зможемо вносити зміни в те, чого немає. Тому фракція 
«Батьківщина » вимагає якісних законопроектів та доопрацювання.  
Дякую.  
 
ГОЛОВУЮЧИЙ.  Дякую.  
Від фракції «Самопоміч» Семенуха Роман. Будь ласка.  
 
СЕМЕНУХА  Р.С. Фракція «Об’єднання «Самопоміч». Шановні 
колеги! Шановний пане Голово! Концесії, як державно -приватна 
форма п артнерства, є дієвим інструментом для залучення іноземних 19 інвестицій, інструментом управління державною власністю і дієвим 
інструментом ведення бізнесу. Я наведу декілька успішних проектів, 
які в Європі реалізовані через концесію. Це тунель під протокою Ла -
Манш і Ейфелева вежа, національні магістралі в країнах Європей -
ського Союзу. Проте, як зазначав мій колега Сергій Кіраль, є і неус -
пішні, навіть провальні приклади. Саме про них хотілося б почути, 
адже саме від тих підвалин, які закладаються в законопроек ті, і буде 
залежати, чи буде успіх від цього законопроекту.  
На превеликий жаль, ані від представника уряду пана Тітарчука, 
ані від представника комітету пана Іванчука ми так і не почули причи -
ни, наслідковий аналіз того, що відбувається. Адже сьогодні в У країні 
діє чинний Закон «Про концесії» 1999  року, і в промовах так і не про -
звучало, що ж не так, що не так сталося, чому сьогодні Україна є неус -
пішною в цьому вигляді державної приватної форми партнерства.  
Наступне. Я вже наголошував, що коли уряд вніс у цей парла -
мент законопроект про приватизацію, фракція «Об’єднання «Самопо -
міч» наголошувала, що ми очікуємо від уряду, як це передбачено 
в Коаліційній угоді, новий комплексний закон загалом про політику 
і стратегію управління державної власності, де прив атизація, концесія 
є лише складовими частинами. Натомість замість комплексного під -
ходу ми знову спостерігаємо, що нам подають окремий законопроект, 
причому поспіхом, на 88  сторінок. Я переконаний, що більшість 
народних депутатів навіть не встигла з ним оз найомитися.  
Що ж нам пропонує проект Закону «Про концесії», і в чому 
є величезні сумніви?  
Перше. Уряд пропонує обирати концесіонера шляхом про -
ведення прямих переговорів. Тобто нам пропонують непрозору, поза -
конкурсну концесію, яка, очевидно, може бути ви користана для своїх 
або обмеженого кола осіб.  
Друге. Згідно з нормами законопроекту, концесіонер має право 
передавати державне майно в оренду. Тобто концесіонер матиме ви -
году не лише з оренди на відміну від держави, а також отримає мож -
ливість відчуження  цього майна. Скажіть мені, що це, як не прихована 
приватизація, або сказати більше, дембель уряду перед наступними 
парламентськими виборами?  
Третє. Законопроектом пропонується запровадити доплати від 
держави в разі зменшення доходів концесіонера. Тобто вд умайтеся, 
колеги, законопроект пропонує закласти ризики, коли держава буде на 20 постійній основі утримувати пул концесіонерів, який не має стимулу 
розвивати об’єкт. Всупереч будь -якої бізнес логіки, інвестиційної логі -
ки ми створюємо підприємства, які будуть  стимульовані не робити 
прибутковими такі об’єкти, а навпаки, збитковими для того, щоб заби -
рати з державного бюджету кошти платників податків.  
Я переконаний, що, на жаль, в такому вигляді цей законопроект 
є неприйнятним.  
Дякую.  
 
ГОЛОВУЮЧИЙ.  Заключний ви ступ від фракції «Блок Петра 
Порошенка».  
Курячий. Будь ласка.  
 
КУРЯЧИЙ  М.П. , голова підкомітету Комітету Верховної Ради 
України з питань податкової та митної політики (одномандатний 
виборчий округ №  25, Дніпропетровська область, партія «Блок Петра 
Порошенк а»). Шановний головуючий! Шановні народні депутати! 
Чинний Закон «Про концесії» було ухвалено в далекому 1999  році, 
19 років тому. Скажіть, будь ласка, що змінилося після того, як він був 
ухвалений? Для кого він ухвалювався 19  років тому? Очевидно, що 
сам для себе. А закони мають ухвалюватися для людей і держави.  
Цей закон насамперед спрямований на модернізацію інфраструк -
тури, наших аеропортів, доріг і багатьох інших речей, на які не 
вистачає коштів, а жити потрібно вже сьогодні.  
Я переконаний, що все про гресивне, перспективне, експертне 
співтовариство розуміє, що цей законопроект створює інструментарії 
для підвищення ефективності економіки, зокрема шляхом залучення 
вкрай потрібних інвестицій. А це робочі місця, це додаткові пенсії, це 
додаткові виплати, ц е зниження соціальної напруги в державі. Чи 
є зауваження до цього законопроекту? Так, безумовно, є. Є зауважен -
ня і до термінологічного апарату, є зауваження і до процедур прове -
дення конкурсів, але причепитися можна і до стовпа.  
Колеги, я хочу нагадати ко жному з вас, що цей законопроект – це 
крок вперед. Від вашого рішення залежить, в якій країні ми будемо 
жити завтра – в країні середньовіччя або в сучасній і перспективній 
Україні. Особисто я і вся фракція за сучасну і перспективну Україну. 21 Голосуємо «за»,  а до другого читання всі неточності і зауваження 
відпрацюємо.  
Дякую.  
 
ГОЛОВУЮЧИЙ.  Дякую вам.  
Виступи від фракцій завершено. Зараз 9  хвилин відводимо на 
виступи народних депутатів. Хто бажає взяти участь в обговоренні, 
прошу записатися.  
Купрієнко і Ляшко  об’єднують виступ. Шість хвилин надається 
Ляшку. Після нього – Мельник.  
Отже, Олег Ляшко – 6 хвилин.  
 
ЛЯШКО  О.В. , член Комітету Верховної Ради України з питань 
податкової та митної політики (загальнодержавний багатомандат -
ний виборчий округ, Радикальна п артія Олега Ляшка) . Радикальна 
партія. Бачите, який гул стоїть у залі, шановні українці. Півдня до 
обіду ні на що витратили, обговорювали скасування електронного де -
кларування для так званих антикорупційних активістів. У мене тільки 
одна проблема: що чесні й людині ховати? Чому декларування статків 
чесних людей, які займаються корупцією, чому це політичні репресії, 
як вони видають? Якщо ти чесний, якщо тобі немає чого ховати, зроби 
так, як кожний зробив, задекларуй і продовжуй далі займатися своєю 
важливою д ля суспільства справою. Ні, перетворили це Бог знає на 
що. Вся країна дивиться за цим шоу – голодні, без роботи, без зарпла -
ти, хліба не дають. Як у Древньому Римі: немає хліба – то шоу, гладіа -
торські бої. Півдня парламент замість того, щоб розглянути зак оно-
проект Радикальної партії про перерахунок пенсій для військовослуж -
бовців, чорнобильців, колишніх колгоспників, влаштовують «собачі 
бої» (Оплески) . Замість того, щоб підтримати законопроект Радикаль -
ної партії, який дасть можливість українцям працювати  в рідній країні, 
молоді мати житло, селянам мати дохід від реалізації продукції, 
парламент розглядає те, що не цікавить переважну більшість 
українців.  
Що стосується проекту Закону «Про концесії» – нормальний, 
правильний законопроект. Кожен українець знає , що доріг в Україні 
немає. У Німеччині дороги ще при Гітлері побудували – і досі стоять, 
а в Україні – минулого року асфальт поклали, в цьому році знову 22 просять дати гроші на асфальт, бо сніг зійшов і знову ями. Зате керів -
ники автодорів будують собі нові  житла, відкривають десь рахунки – 
непогано живуть! Тому тут ми підтримаємо будь -які законодавчі іні -
ціативи, які дадуть можливість відремонтувати дороги.  
Я їжджу у свої рідні Прилуки, де я виховувався у дитячому 
будинку: їдеш через Басань, Бровари на При луки – дороги немає, далі 
за Талалаївкою до Сум – дороги немає, від Сум до Харкова – дороги 
немає. Нещодавно зі своїм колегою Віктором Вовком ми їздили із 
Рабіва до Золотоноші – дороги немає, із Ліньком на Кіровоградщині 
їздили від Кропивницького до Микола єва – дороги немає. Поїхав на 
свою рідну Луганщину машиною через Куп’янськ, Сватово, Білокура -
кіно по дорозі, яку можна проїхати за півтори години, люди мають 
їхати пʼять -шість годин. А коли везуть із Сватово  чи із Куп’янська до 
Харкова хворого чи вагітног о… вагітну… (Сміх у залі) . Поки до Хар -
кова селяни довезуть молоко, там замість молока вже буде сметана 
і масло, а душу всю витрусить, поки доїдеш по тій дорозі.  
Мої колеги засміялися, коли я переплутав і сказав замість «ва -
гітна» «вагітного». Із цією пол ітикою, яку проводить Доктор Смерть 
в  Україні, скоро не буде ні вагітних, нікого не буде, тому що запро -
ваджують третю стать. Що таке третя стать? Чоловіка знаю, жінку 
знаю, що таке третя стать – не знаю. В Україні мають бути родинні 
цінності, а не третя чи п’ята стать.  
Тому, повертаючись до теми доріг, ми вимагаємо від уряду ради -
кальних, рішучих кроків, щоб відновити дороги в Україні і будувати 
нові. Це транспортний потенціал України, це транзит, це мільярди до -
ларів доходу до бюджетів, це робочі місця і розвиток інфраструктури 
населених пунктів, які біля дороги, це зарплати для українців, щоб 
вони по закордонах не їздили. Дорожнє будівництво по синергії дає 
додаткові робочі місця в супутніх галузях – дорожнє будівництво, 
житлове будівництво. Ось куди тр еба вкладати гроші.  
Як ми пропонуємо боротися із неякісним будівництвом доріг? 
Ми пропонуємо внести зміни до Кримінального кодексу України. 
Якщо виділили гроші на дороги, відзвітували, що відремонтували, 
потім на другий рік там тієї дороги немає, усіх, хто  будував ту дорогу 
на пʼять років у тюрму, від начальника до робітника (Оплески).  Неякі -
сна дорога – це смерті на дорогах. Україна займає перше місце у світі 
по смертності в дорожньо -транспортних пригодах. Неякісна дорога – 23 це втрачений економічний потенці ал, втрачені робочі місця. Тому той, 
хто краде на дорогах, той, хто замість дороги будує собі будинки з зо -
лотими унітазами… Закопати їх у тій ямі і зверху проїхати асфальто -
укладачем. Я сам за руль особисто сяду. Щоб іншим не кортіло красти 
на дорогах.  
Радикальна партія за прямі і якісні українські дороги, які вести -
муть у світле майбутнє!  
 
ГОЛОВУЮЧИЙ.  Колеги, зараз заключний виступ. Отже, голо -
сування відбудеться через 3  хвилини. Я прошу всіх народних депу -
татів запросити до залу. Прошу голів фракцій змоб ілізувати особовий 
склад.  
Я надаю слово для виступу Мельнику Сергію Івановичу. Будь 
ласка.  
 
МЕЛЬНИК  С.І., заступник голови Комітету Верховної Ради 
України з питань бюджету (одномандатний виборчий округ №  187, 
Хмельницька область, самовисуванець) . Доброго д ня! Шановні коле -
ги, досить коротко хотів би сказати, що зазначений законопроект у ці -
лому направлений на вирішення багатьох питань, що стосуються 
житлово -комунального господарства. Як би хто не критикував старий 
закон, але я скажу, що він дозволяв територ іальним громадам випи -
сати умови належним чином і мав можливість залучити концесіонера.  
На жаль, я не можу навести хороших прикладів в Україні. 
Я можу навести декілька прикладів з Хмельницької області, які не ду -
же добрі. Це Кам’янець -Подільське КП «Міськ тепловоденергія», де 
міська влада своєчасно зуміла розірвати договір, повернула в кому -
нальну власність, і, в принципі, зняла ту проблематику.  
На сьогодні залишається не вирішеним питання з ТОВ «Шепе -
тівка Енергоінвест». Протягом майже року люди по місяцю – по два 
без тепла.  
Що я хочу сказати? Будь -яка мета концесії – це залучити кошти 
і розв’язати проблему, вирішити, яким чином концесіонеру дати мож -
ливість компенсаторів, тому що він хоче щось заробити. Тому ключо -
вими є умови і терміни, на які й буде пере даватися майно.  
Що в цьому законопроекті викликає застереження, на мій погляд. 
Майно і земля – це священна корова територіальних громад. Майно 24 передається і утримується в належному стані, потім повертається. Все 
решта, що було вкладено, також мусить після терміну концесії повер -
нутися як майно громаді. Ми вирішуємо компенсатори двома шляха -
ми: або зменшення витрат, або включення інвестиційної складової 
у  тариф, іншими словами, це рентабельність. Ці питання мають бути 
врегульовані. Складається враження, що просто сьогодні зібрали ті 
невдалі приклади концесії в Україні, і хочуть таким чином врегулю -
вати питання.  
Я вважаю, що можна прийняти цей з аконопроект у першому 
читанні, але до другого читання ми повинні врегулювати питання 
щодо терміну концесії, компенсаторів концесії, майнових відносин 
і земельних відносин, а також участі громадськості в затвердженні 
концесійних умов.  
Дякую.  
 
ГОЛОВУЮЧИЙ.  Дякую вам.  
Отже, колеги, обговорення завершене. Переходимо до прийняття 
рішення. Я прошу всіх зайти до залу, зайняти робочі місця і підго -
туватися до голосування. З урядових лож я прошу зайти до залу. 
Прошу голів фракцій запросити депутатів до залу. Хочу н аголосити, 
що проект закону голосується тільки за основу, тобто всі пропозиції 
і  поправки, які звучали під час обговорення, можна буде внести між 
першим і другим читаннями.  
Я ставлю на голосування проект Закону «Про концесії» ( № 8125 ) 
за пропозицією комітету за основу. Пропозиції можна буде внести між 
першим і другим читаннями. Тому я прошу всіх злагоджено і відпові -
дально підтримати законопроект за основу. Прошу проголосувати.  
«За» – 240. 
Рішення прийнято.  
Бажаю плідної роботи до другого читання.  
 
–––––––––––––––  
 
Колеги, увага! Я прошу нікого не розходитися. Наступним ми 
розглядатимемо проект закону №  6466 (тут всього шість поправок). 
Обговорення буде тривати всього кілька хвил ин. Це важливий законо -
проект щодо місцевого самоврядування. Я прошу не виходити з залу.  25 На ваш розгляд вноситься проект Закону «Про внесення змін до 
Закону України «Про добровільне об’єднання територіальних громад» 
щодо добровільного приєднання територіал ьних громад сіл, селищ до 
територіальних громад міст обласного значення» (№ 6466 ).  
Я запрошую до доповіді голову підкомітету Комітету з питань 
державного будівництва, регіональної  політики та місцевого самовря -
дування Федорука Миколу Трохимовича. Будь ласка, пане Миколо.  
 
ФЕДОРУК  М.Т. , голова підкомітету Комітету Верховної Ради 
України з питань державного будівництва, регіональної політики та 
місцевого самоврядування (одномандатний  виборчий округ №  201, 
Чернівецька область, політична партія «Народний фронт») . Шановні 
народні депутати! Комітет з питань державного будівництва, регіо -
нальної політики та місцевого самоврядування розглянув на своєму 
засіданні зауваження і пропозиції, що надійшли від суб’єктів права 
законодавчої ініціативи до проекту Закону України «Про внесення 
змін до Закону України «Про добровільне об’єднання територіальних 
громад» щодо добровільного приєднання територіальних громад сіл, 
селищ до територіальних громад м іст обласного значення» (№  6466), 
повернутого Верховною Радою України 7  грудня за наслідками роз -
гляду в другому читанні для доопрацювання та внесення на повторне  
друге читання.  
До розгляду в повторному другому читанні від 11  народних 
депутатів України по дано 15  пропозицій, з яких пʼять пропонується 
врахувати, одну – врахувати редакційно, три – врахувати частково, 
а шість – відхилити.  
За результатами обговорення комітетом ухвалено висновок реко -
мендувати Верховній Раді України відповідно до пункту  3 части ни 
першої статті  123 Регламенту Верховної Ради України проект Закону 
України «Про внесення змін до Закону України «Про добровільне 
об’єднання територіальних громад» щодо добровільного приєднання 
територіальних громад сіл, селищ до територіальних громад міс т об-
ласного значення» за результатами розгляду в повторному другому 
читанні прийняти в цілому.  
Остаточна редакція законопроекту завізована із зауваженням 
Головного юридичного управління Апарату Верховної Ради України.  
У разі прийняття законопроекту в др угому читанні та в цілому 
пропонуємо доручити Комітету з питань державного будівництва, 26 регіональної політики та місцевого самоврядування під час підготовки 
його на підпис Голові Верховної Ради України, здійснити спільно 
з Головним юридичним управлінням Ап арату Верховної Ради України 
його техніко -юридичне доопрацювання.  
Прошу підтримати.  
Пропоную перейти до розгляду поправок.  
 
ГОЛОВУЮЧИЙ.  Дякую.  
Я буду називати поправки, які відхилені.  
Поправка  2. Не наполягає.  
Поправка  3. Не наполягає.  
Поправка  7. Наполягає.  
Івченко. Будь ласка.  
 
ІВЧЕНКО  В.Є., заступник голови Комітету Верховної Ради 
України з питань аграрної політики та земельних відносин (загально -
державний багатомандатний виборчий округ, політична партія 
«Всеукраїнське об’єднання «Батьківщина») . Фракція «Батьківщина». 
Шановні колеги! У чому проблема цього законопроекту? У будь -якій 
державній політиці має бути баланс. У цьому проекті закону відсутній 
баланс, незрозуміло, скільки громад зможуть «з’їсти» великі міста. 
Уявіть собі місто, яке забрало 35  тисяч сільськогосподарських гектарів 
або 17  сільських рад. Місцева рада буде розпоряджатися землею, 
повірте, вона не буде її віддавати селянам. Послуги громадам, які 
найвіддаленіші від цього міста, будуть надаватися в останню чергу, 
в тому числі будівницт во доріг тощо. Мені здається, що громади, які 
не мають податків, будуть приймати рішення, бо їм потрібно жити. 
У такому контексті ми створимо міські агломерації, повністю забуде -
мо про українське село навколо великих міст.  
«Батьківщина» не буде голосувати за цей законопроект. Цей 
законопроект досить шкідливий для аграрної політики. У ньому немає 
балансу: як будуть розвиватися села, які вони будуть мати громади, 
яку вони будуть мати спроможність. Адже сільськогосподарська земля 
сьогодні має безпосередньо пер еходити тим людям, які на ній працю -
ватимуть. Не посередникам, які будуть здавати в оренду фермерам, 
а тим, хто буде працювати.  
 
ГОЛОВУЮЧИЙ.  Будь ласка, пане Миколо.  27 ФЕДОРУК  М.Т. Справа в тому, що це виступ не щодо поправки, 
яка має зовсім інший зміст, а це загальний виступ щодо законопро -
екту. Я розумію, що позиція фракції, яка була під час другого читання, 
не змінилася. Але цей законопроект не є шкідливим. Він навпаки дає 
можливість розвитку територіям, які знаходяться в межах економіч -
них інтересів міст  для того, щоб вони розвивалися. Цей законопроект 
є навпаки позитивним. Він передбачає добровільність приєднання.  
 
ГОЛОВУЮЧИЙ.  Дякую вам.  
Отже, я ставлю на голосування поправку  7 народного депутата 
Івченка. Хто підтримує дану поправку, прошу голосувати. Ко мітет її 
відхилив.  
«За» – 78. 
Рішення не прийнято.  
Поправка  11. 
Гусак. Будь ласка, увімкніть мікрофон.  
 
ГУСАК  В.Г., член Комітету Верховної Ради України з питань 
транспорту (загальнодержавний багатомандатний виборчий округ, 
політична партія «Опозиційний блок») . Шановні українці! Шановні 
колеги! Шановний Голово! Цей законопроект спрямований на те, щоб 
не проводити позачергові місцеві вибори у разі створення об’єднаних 
територіальних громад на базі обласних центрів чи міст обласного 
підпорядкування шляхом п риєднання до них малих сільських та 
селищних територіальних громад. Прийняття цього законопроекту 
дозволить розблокувати процес створення об’єднаних територіальних 
громад на базі великих міст, що зараз фактично не відбувається. Це 
позитивний крок, і наша ф ракція підтримає цей законопроект у по -
вторному другому читанні.  
Моя поправка спрямована на те, щоб у разі створення об’єднаної 
територіальної громади на базі великого міста не проводити поза -
чергові вибори, а головою об’єднаної громади автоматично стає го ло-
ва великого міста. Оскільки вона частково врахована, я не наполягаю 
на голосуванні.  
 
ГОЛОВУЮЧИЙ.  Дякую вам.  
Поправка  8. 
Народний депутат Євтушок. Будь ласка.  28 ЄВТУШОК  С.М. Фракція «Батьківщина». Миколо Трохимови -
чу, ви акцентуєте увагу на тому, що зако н якраз передбачає добро -
вільне об’єднання. В моїй поправці, яку комітетом було відхилено, 
якраз йдеться про це. Не секрет, що на сьогодні мери обласних міст 
не  дуже хочуть йти на вибори. Тому з’являється такий законопроект, 
який дозволяє приєднати до так ого великого міста ще і інші терито -
ріальні громади.  
У моїй поправці йдеться про те, що приєднання і об’єднання 
громад – це різні речі. Пропоную пункт  31 розділу  IV «Прикінцеві по -
ложення» Закону «Про добровільне об’єднання територіальних гро -
мад» доповни ти реченням: «Приєднання територіальних громад сіл, 
селищ до територіальних громад міст обласного значення є виключно 
добровільним та відбувається за рішенням усіх відповідних місцевих 
рад».  
 
ГОЛОВУЮЧИЙ.  Будь ласка, Миколо.  
 
ФЕДОРУК  М.Т. Я абсолютно з ва ми згоден. Коли ми розгля -
дали дане питання, то зрозуміли, чому написали: «враховано част -
ково». Ви просто говорите, що це масло масляне, а ми вирішили це не 
повторювати. Ви маєте рацію, добровільність там має бути збережена. 
Тут протиріччя немає.  
 
ГОЛОВУЮ ЧИЙ.  Наполягаєте на голосуванні?  
Я ставлю на голосування пропозицію народного депутата Євтуш -
ка поправку  8 врахувати повністю, бо вона врахована тільки частково. 
Хто підтримує дану пропозицію, прошу голосувати.  
«За» – 113. 
Рішення не прийнято.  
Щойно обго ворили поправку  8. 
Поправка  9 відхилена.  
Поправка  10. 
Івченко. Будь ласка.  
 
ІВЧЕНКО  В.Є. Шановні колеги! Я ще раз хочу сказати про 
баланс. У нас сьогодні в цьому проекті законі є розуміння, що ті гро -
мади, які наближені до міст, мають, звичайно, піти в міс ьку агломера -
цію. А де ж ця межа? Де цей баланс? Це 17, 20 чи 35  сіл? Це 10, 20 чи 29 45 тисяч гектарів, якими будуть розпоряджатися місцеві ради, які не 
мають ніякого відношення до аграрної політики? Де баланс у цьому 
проекті закону?  
У цьому і проблема, що фракція «Батьківщина» хоче, щоб у за -
конопроекті був відповідний баланс цього приєднання. А ми знаємо, 
як відбувається об’єднання, коли ви забрали податки, і ці села сього -
дні сидять без базових податків. Звичайно, вони будуть приймати рі -
шення. А що буде відбуватися з виборами? Нічого. Будуть залишатися 
навіть без депутата в місцевій раді.  
Тому я пропоную поставити цю поправку на голосування для 
підтвердження, а взагалі зрозумійте, що потрібно тримати державну 
політику щодо збереження села і сільських тер иторій, а не повністю 
будувати міські агломерації.  
 
ГОЛОВУЮЧИЙ.  Будь ласка.  
 
ФЕДОРУК  М.Т. Пане Вадиме, ви не кричіть, я вас не боюся, не 
дивлячись на те, що ви боксер.  
Тепер що стосується поправки  10. Вона врахована. Ви хочете 
проголосувати її для підтве рдження? Будь ласка, можна підтвердити.  
 
ГОЛОВУЮЧИЙ.  Отже, представник комітету просить підтвер -
дити поправку  10 і голосувати «за».  
Отже, я ставлю на голосування для підтвердження поправку  10. 
Прошу підтримати дану поправку.  
«За» – 177. 
Дякую за дозвіл і  рекомендацію.  
Поправка  12. 
Гуляєв. Увімкніть мікрофон, будь ласка.  
 
ГУЛЯЄВ  В.О. , член Комітету Верховної Ради України з питань 
державного будівництва, регіональної політики та місцевого само -
врядування (одномандатний виборчий округ №  140, Одеська область,  
самовисуванець) . Група «Партія «Відродження». Якщо ми підтрима -
ємо цей законопроект, на селі не залишиться жодного депутата, а ми 
цього права їм не давали, їм давали виборці. Коли вони об’єднаються, 
до чергових виборів не буде на селі жодного депутата. Це  пряме пору -
шення норми Конституції. Це кажу не я, а Головне юридичне 30 управління Апарату Верховної Ради України (порушення статей  24, 
71, 141). Що тоді буде, коли місто забере до себе села, і тоді вже 
настане колапс з такими добрими гаслами.  
Дякую.  
 
ГОЛО ВУЮЧИЙ.  Я ставлю поправку  12 на голосування. Комі -
тет її відхилив. Хто її підтримує, я прошу голосувати.  
«За» – 93. 
Рішення не прийнято.  
Поправка  14 відхилена.  
Івченко. Поправка  13. 
 
ІВЧЕНКО  В.Є. Фракція «Батьківщина». Миколо Федоровичу, на 
поважну людину,  крім голосу, більше нічого не підніму. Це перше.  
Друге. Давайте вдумаємося, що сказав колега Гуляєв. Якщо ви 
навіть хочете робити приєднання, прийміть, будь ласка, рішення, але 
офіційні вибори на всій території громади, включаючи села, селища, 
проведіть коли будуть чергові вибори в 2020  році. Це компроміс, 
тобто до 2020  року, але в міській раді буде представник або представ -
ники цієї територіальної громади, які будуть хоча б землю захищати.  
Чому ви не хочете підтримати цю поправку? А тому, що ви сьо -
годн і повністю знищуєте те представництво місцевого самоврядуван -
ня, яке є навколо цих міст, причому без межі, без балансу.  
Дякую.  
 
ГОЛОВУЮЧИЙ.  Будь ласка, пане Миколо.  
 
ФЕДОРУК  М.Т. Ми нічого не знищуємо. Тим більше ви не 
можете мене звинувачувати в тому, що  я буду знищувати місцеве 
самоврядування, якому я віддав не один десяток років.  
Ця поправка є сьогодні неактуальна. Чому? Згідно з чинним 
законодавством у нас немає повного представництва всіх територій 
у тій чи іншій раді – районній чи обласній, що, до р ечі, протирічить 
Конституції. Але ми забуваємо в цьому законопроекті про те, що сіль -
ський, селищний голова або староста стає членом виконавчого коміте -
ту, тим самим впливає на всі рішення, які приймає та чи інша рада.  
 31 ГОЛОВУЮЧИЙ.  Ви пропонуєте підтримати  поправку?  
 
ФЕДОРУК  М.Т. Відхилити. Яка це поправка?  
 
ГОЛОВУЮЧИЙ.  Поправка  13. 
 
ФЕДОРУК  М.Т.  Поправка  13 врахована. Вона не відноситься до 
виступу пана Вадима. Поправка  13 говорить про те, що цей проект 
закону набирає чинності з 1  травня 2018  року.  
 
ГОЛО ВУЮЧИЙ.  Отже, комітет просить підтримати дану по -
правку. Я прошу всіх заходити до залу.  
Отже, ставлю на голосування для підтвердження поправку  13. 
Прошу підтримати.  
«За» – 203. 
Рішення не прийнято  
Поправка  14 Гуляєва. Після неї ми переходимо до голосуванн я.  
 
ГУЛЯЄВ  В.О. Ця поправка є суто технічна. Що я хочу ще ска -
зати депутатам перед тим, як проголосувати? Вони повинні розуміти, 
що в селі не залишиться жодного депутата, жодного представника, 
великі міста «з’їдять» ці села.  
Дякую.  
 
ГОЛОВУЮЧИЙ.  Дякую.  
Отже, ви наполягає на голосуванні? Не наполягає.  
Поправка  15. 
Олена Бойко. Будь ласка, увімкніть мікрофон.  
 
БОЙКО  О.П. , голова підкомітету Комітету Верховної Ради 
України з питань державного будівництва, регіональної політики та 
місцевого самоврядування (з агальнодержавний багатомандатний ви -
борчий округ, політична партія «Народний фронт») . Шановні друзі, 
47 міст обласного значення (це 25  мільйонів громадян) чекають на це 
рішення. Будь ласка, дайте їм можливість добровільного об’єднання 
в разі такого рішення  всіх територіальних громад. Ніхто не забороняє 32 добровільно об’єднуватися, ніякого іншого рішення просто не може 
бути. Підтримайте цей законопроект.  
На поправці я не наполягаю, але всіх прошу підтримати законо -
проект.  
Дякую.  
 
ГОЛОВУЮЧИЙ.  Отже, обговорення  завершене.  
Будь ласка, пане Миколо.  
 
ФЕДОРУК  М.Т. Шановний Андрію Володимировичу, поправ -
ки 8 і 13 є критичні для цього законопроекту. Тому я пропоную, якщо 
ми будемо голосувати в цілому, з урахуванням поправки  8 і 13, тому 
що в законопроекті треба визна чити дату, коли він вводиться в дію – 
з 1 травня.  
Прошу підтримати з урахуванням поправки  8 і 13 в цілому.  
 
ГОЛОВУЮЧИЙ.  Шановні колеги, я дуже прошу спокою в залі. 
Я детально називав кожну поправку. Щодо поправки  15 взяла слово 
Олена. Кожна поправка – один  промовець.  
Ми завершили обговорення. Я прошу всіх народних депутатів 
заходити до залу і підготуватися до голосування. Поки народні депу -
тати заходять, має слово Геннадій Зубко, 1  хвилина.  
Я прошу голів  фракції запросити депутатів до залу і секретаріат 
Верховної Ради повідомити, що зараз буде прийняття рішення.  
Геннадій Зубко. Будь ласка.  
 
ЗУБКО  Г.Г., віце-прем’єр -міністр – міністр регіонального роз -
витку, будівництва та житлово -комунального господарства України . 
Шановні народні депутати, насамперед хочу подякувати вам за ті 
рішення, які ви приймали з 2015  року. Завдяки цим рішенням люди 
отримали можливість не тільки приймати рішення, а й реалізовувати 
їх – це можливість набуття статусу об’єднаної територіальної громади. 
Зараз міста обласного значення викл ючені з цього процесу, і завдяки 
вашій спільній роботі в комітеті, у фракціях, у нас є можливість 
допустити до виборів 47  міст обласного значення. Це величезна кіль -
кість людей, які чекають на це рішення для того, щоб мати можливість 
впливати на своє майбу тнє.  33 Я прошу підтримати законопроект у цілому з урахуванням 
поправок  8 і 13 і запустити цей процес.  
Ви бачите, що дуже велика кількість громадян дивиться на зал 
з очікуванням цього рішення для того, щоб вже приймати участь 
у формуванні таких громад і, на йголовніше, набути статусу об’єднаної 
територіальної громади.  
 
ГОЛОВУЮЧИЙ.  Дякую.  
Шановні колеги, я хочу нагадати, що цей законопроект ми 
розглядали в День місцевого самоврядування і нам не вистачило 
всього кілька голосів для того, щоб ми дали змогу об’є днуватися 
громадам з містами для того, щоб люди на місцях, які хочуть об’єд -
натися, отримали законом передбачене право. Сьогодні ми маємо 
знову шанс об’єднатися і прийняти позитивне рішення. Цього рішення 
чекає величезна кількість громад на місцях.  
Я прошу  всіх зайти до залу і відповідально голосувати. Одна 
з наших найбільш масштабних реформ – це реформа місцевого само -
врядування. Вона повинна мати своє продовження і давати змогу 
людям реалізовувати своє право на об’єднання. Тому я буду ставити 
на голосуван ня поетапно: спочатку ті поправки, до яких просив 
повернутися пан Микола, а потім проект закону в цілому. Я прошу 
дуже уважно і відповідально голосувати.  
Отже, я ставлю на голосування пропозицію про повернення до 
поправки  8 і її підтвердження. Представник  комітету просить повер -
нутися до поправки  8. Прошу підтримати.  
«За» – 258. 
Повернулися.  
Прошу підтримати поправку  8.  
«За» – 259. 
Рішення прийнято.  
Прошу повернутися до поправки  13 на прохання комітету. 
Прошу голосувати уважно. Кожен голос має вагу. При хильники 
проекту закону, прошу голосувати «за».  
«За» – 243. 
Повернулися.  
Прошу підтвердити поправку  13. Прошу проголосувати.  
«За» – 250. 
Рішення прийнято.  34 Комітет просить підтримати поправку  15. Прошу голосувати.  
«За» – 242. 
Рішення прийнято.  
Тепер я ста влю на голосування проект Закону «Про внесення 
змін до Закону України «Про добровільне об’єднання територіальних 
громад» щодо добровільного приєднання громад сіл, селищ до тери -
торіальних громад міст обласного значення» ( № 6466 ) для прийняття 
в   повторному другому читанні та в цілому з техніко -юридичними 
правками. Прошу проголосувати. Підтримаємо місцеві громади. 
Голосуємо!  
«За» – 268. 
Закон прийнято.  
Я вітаю всі місцеві громади, які мають змогу об’єднатися після 
сьогоднішнього важливого рішення Верховної Ради України.  
Дякую всім за дискусію.  
 
–––––––––––––––  
 
Колеги, включення до порядку денного сесії: проект Закону «Про 
внесення зміни до розділу  VI «Прикінцеві та перехідні положе ння» 
Бюджетного кодексу України» ( № 8175 ). Уряд звернувся з проханням 
підтримати включення до порядку денного сесії, щоб комітет міг його 
розглядати.  
Прошу проголосувати за включен ня до порядку денного сесії 
проекту закону №  8175. Прошу підтримати.  
«За» – 152. 
Рішення не прийнято.  
 
–––––––––––––––  
 
Ми маємо змогу перейти до екологічного блоку. Але перед тим, 
як до нього перейти, я хочу оголосити, що в президію надійшла заява 
від дво х фракцій («Самопоміч» і «Батьківщина») щодо перерви.  
Від двох фракцій до слова запрошується Єгор Соболєв, 3  хви-
лини. Будь ласка.  
 
СОБОЛЄВ  Є.В., член Комітету Верховної Ради України з пи -
тань запобігання і протидії корупції (загальнодержавний багатоман -
датний виборчий округ, політична партія «Об’єднання «Самопоміч») . 
Я хочу звернутися до людей, які були на Майдані, з важливим 35 повідомленням. Поліція і прокуратура затримали Івана Бубенчика, 
одного з майданівських активістів, який воював у війні за незалеж -
ність на стороні України. Зараз українська прокуратура просить для 
нього арешту за підозрою у вбивстві беркутівців  на Майдані.  
Я пропоную парламенту негайно викликати до нас Генерального 
прокурора України і міністра внутрішніх справ, щоб вони пояснили 
нам і  суспільству, що відбувається, і чому вони в такий спосіб бачать 
правосуддя за результатами тих подій.  
Нагадаю всім, хто забув, що ніхто з тих, хто розстрілював людей 
на Майдані, кримінальної відповідальності, покарання у вигляді 
в’язниці за це не поніс.  
Я прошу спікера вважати це зверненням всієї фракції «Само -
поміч». Луценко і Аваков мають прийти до нас і пояснити, що вони 
виробляють.  
 
–––––––––––––––  
 
ГОЛОВУЮЧИЙ.  Отже, переходимо до питань екологічної 
політики.  
На ваш розгляд вноситься проект Закону «Про  внесення змін до 
статті  202 Закону України «Про охорону навколишнього природного 
середовища» ( № 6530 ).  
Давайте працювати ефективно і інтенсивно. Я ставлю на голосу -
вання пропозиц ію про розгляд законопроекту за скороченою процеду -
рою. Прошу підтримати.  
«За» – 150. 
Рішення прийнято.  
Я запрошую до доповіді міністра екології та природних ресурсів 
України Семерака Остапа Михайловича. Будь ласка.  
 
СЕМЕРАК  О.М. , міністр екології та прир одних ресурсів 
України . Дякую, шановний пане Голово. Шановні народні депутати, 
перед тим, як представити урядовий законопроект, я хотів би почати 
з подяки за результати нашої спільної роботи минулого тижня. Дякую 
за підтримку важливих екологічних, природоо хоронних законів.  
Сьогодні на ваш розгляд вноситься проект Закону України «Про 
внесення змін до статті  202 Закону України «Про охорону навколиш -
нього природного середовища», який розроблено відповідно до стат -
ті 7 Закону України «Про метрологію та метроло гічну діяльність».  36 Законопроектом пропонується надати право Державній екологіч -
ній інспекції уповноважувати свої територіальні органи на проведення 
вимірювань, не пов’язаних з оцінкою відповідності продукції, проце -
сів та послуг, відповідно до вимог до тех нічної компетентності та не -
залежності, також вносити Міністерству екології та природних ресур -
сів пропозиції щодо визначення методик вимірювання, обов’язкових 
до використання уповноваженими територіальними органами.  
Хотів би зауважити, що внаслідок неузг одженості, яка сьогодні 
існує (цей законопроект має її ліквідувати), спочатку 2016  року 
скасований механізм атестації вимірювальних лабораторій, внаслідок 
чого територіальні органи Державної екологічної інспекції втратили 
можливість проведення вимірювань п ід час здійснення державного 
нагляду (контролю) у сфері своєї діяльності та проведення кризового 
моніторингу довкілля внаслідок виникнення аварійних ситуацій, 
пов’язаних із забрудненням об’єктів довкілля.  
Сьогодні існує загроза призупинення інструментальн о-лабора -
торного контролю під час здійснення державного нагляду та контро -
лю. Станом на сьогодні вже 14  інспекцій втратили таку технічну мож -
ливість, і прийняття цього законопроекту розвʼяже цю проблему.  
Шановні народні депутати, прошу підтримати законопро ект за 
основу, а якщо буде воля, можливо і в цілому.  
 
ГОЛОВУЮЧИЙ.  Дякую вам.  
Від комітету співдоповідачем я запрошую Дзюблика Павла 
Володимировича. Прошу виступати лаконічно.  
 
ДЗЮБЛИК  П.В. , голова підкомітету Комітету Верховної Ради 
України з питань екол огічної політики, природокористування та лік -
відації наслідків Чорнобильської катастрофи (одномандатний вибор -
чий округ №  66, Житомирська область, політична партія «Народний 
фронт») . Доброго дня, шановні колеги! Дійсно, технічний момент 
порушується в цьому  законопроекті. Комітет має зауваження з приво -
ду цього законопроекту, тому я би просив підтримати його в першому 
читанні, а не в цілому. У період між першим і другим читаннями 
пропонується внести відповідні поправки для того, щоб привести його 
у відповідн ість.  37 Крім того, я би хотів звернутися до вас, Голово, для того, щоб ми 
все-таки розглянули сьогодні законопроект №  6598 з приводу жорсто -
кого поводження з тваринами. Прошу всіх колег проголосувати за 
перше читання цього законопроекту без великих дискусій . Давайте 
все-таки попрацюємо хоч трохи.  
Дякую.  
 
ГОЛОВУЮЧИЙ.  Отже, прошу записатися на виступи: два – за, 
два – проти.  
Від фракції «Блок Петра Порошенка» Хлань Сергій Володими -
рович.  
Прошу всіх виступати максимально лаконічно.  
 
ХЛАНЬ  С.В. , голова підк омітету Комітету Верховної Ради 
України з питань аграрної політики та земельних відносин (одноман -
датний виборчий округ №  185, Херсонська область, партія «Блок 
Петра Порошенка») . Прошу передати слово Недаві Олегу.  
 
НЕДАВА  О.А. , заступник голови Комітету Ве рховної Ради 
України з питань екологічної політики, природокористування та лік -
відації наслідків Чорнобильської катастрофи (одномандатний вибор -
чий округ №  53, Донецька область, самовисуванець) . Вітаю всіх! Це 
дуже простий законопроект, але він дає можливі сть екологічній 
інспекції працювати на повну і захистити нашу екологію та здоров’я 
людей і довкілля. Ми маємо сподіватися, що Міністерство екології та 
природних ресурсів має врегулювати свої повноваження у цій сфері 
діяльності, які визначені цим законопрое ктом. Це законодавчо закрі -
пить повноваження та відповідальність Міністерства екології та при -
родних ресурсів щодо визначення і встановлення чітких вимог до 
технічної компетенції та незалежності, а також в частині визнання 
критеріїв щодо методик вимірювань , що є обов’язковим до викорис -
тання та мінімізації ризиків отримання недостовірних, упереджених 
результатів вимірювання.  
Пропоную підтримати в першому читанні та врахувати заува -
ження під час доопрацювання до другого читання.  
 
ГОЛОВУЮЧИЙ.  Від фракції «На родний фронт» Бондар 
Михайло передає слово Унгуряну. Будь ласка.  38 УНГУРЯН  П.Я. , голова підкомітету Комітету Верховної Ради 
України з питань бюджету (загальнодержавний багатомандатний 
виборчий округ, політична партія «Народний фронт») . Слава Ісусу 
Христу! Ша новні колеги, ми маємо два закони. Ми маємо Закон «Про 
охорону навколишнього природного середовища», який є профільним 
законом для системи органів охорони довкілля, і Закон «Про ме -
трологію і метрологічну діяльність». Є такий дуже важливий орган 
у нашій де ржаві – Державна екологічна інспекція, яка має виключні 
повноваження щодо здійснення державного екологічного контролю на 
території країни, а також у пунктах пропуску прикордонного митного 
та іншого видів догляду і аналізу. Серед інших функцій Державної 
екологічної інспекції, особливо на державному кордоні, є саме функ -
ція здійснення радіологічного контролю на наявність радіаційних 
випромінювань, забруднення серед товарів, які або виїжджають, 
залишають територію України, або навпаки в режимі імпорту потра -
пляють на територію України, або в режимі транзиту проходять через 
територію України. Для того, що Державна екологічна інспекція могла 
в повному обсязі виконувати свою функцію, нам необхідно проголо -
сувати цей достатньо технічний, але важливий законопроект.  
По-друге, є така опція, яка є дуже важливою і бюджетоутворю -
ючою, як заподіяння шкоди і відшкодування заподіяної шкоди, яка 
нанесена довкіллю. Це важливо з точки зору методик щодо забруд -
нення водойм, землі або атмосферного повітря. Ми маємо дати Дер -
жавні й екологічній інспекції всі важелі впливу, а також профільному 
Міністерству екології та природних ресурсів щодо правильного 
обчислення…  
 
ГОЛОВУЮЧИЙ.  Дякую вам.  
Заключний виступ. Від «Батьківщини» – Рябчин. Увімкніть 
мікрофон. Прошу всіх заходити до залу, ч ерез 2  хвилини відбудеться 
голосування.  
 
РЯБЧИН  О.М. , голова підкомітету Комітету Верховної Ради 
України з питань паливно -енергетичного комплексу, ядерної політики 
та ядерної безпеки (загальнодержавний багатомандатний виборчий 
округ, політична партія «Все українське об’єднання «Батьківщина»).  
«Батьківщина», Донеччина. «Батьківщина» підтримує наявність у по -
рядку денному саме екологічних законопроектів. На жаль, під час 
війни пріоритет екологічного та «зеленого» розвитку не є нагальним, 39 тому всі законопроект и, які розроблені на покращення довкілля і по -
кращення рівня життя наших громадян, «Батьківщина» буде підтри -
мувати.  
Цей законопроект ми також підтримуємо. Він технічний, тому 
я пропоную голосувати його за основу і в цілому, щоб не витрачати 
більше часу на  такі законопроекти. Хотілося б отримувати від Міні -
стерства екології та природних ресурсів більш фахові, більш комп -
лексні законопроекти.  
До того ж є певні запитання до міністра екології та природних 
ресурсів. Ви неодноразово висловлювалися за ліквідацію  екологічної 
інспекції, створення державної природоохоронної служби, а зараз по -
даються законопроекти, які, в принципі, розвивають державну інспек -
цію. Прокоментуйте, будь ласка, ваші плани стосовно цієї структури, 
яку ви самі назвали корумпованою. Це перш е. 
І друге. Дуже велика кількість депутатів, громадських активістів 
протестують проти великих забруднювальних теплових станцій, які 
не  встановлюють фільтри. Наприклад, у Дніпрі станції ДТЕКу дуже 
сильно забруднюють, що обурює громадянське суспільство і на родних 
депутатів. Яким чином реагує ця державна інспекція? Чи завдяки 
цьому проекту закону буде покращена ситуація?  
«Батьківщина» буде голосувати за цей законопроект. Пропо -
нуємо за основу і в цілому, щоб ми не витрачали більше часу, тут 
немає чого доповн ювати.  
Дякую.  
 
ГОЛОВУЮЧИЙ.  Але в мене є пропозиція від комітету: тільки 
за основу.  
Представники комітету кажуть, що можна голосувати і в цілому, 
якщо будуть голоси.  
Отже, колеги, я прошу всіх зайти до залу, ми переходимо 
до  прийняття рішення. Я прошу в сіх підготуватися до голосування. 
Це питання екології. Давайте об’єднаємося в залі. Спочатку я по -
ставлю на голосування за основу, а потім, якщо буде воля залу, 
в цілому.  
Я ставлю на голосування проект Закону «Про внесення змін до 
статті  202 Закону Україн и «Про охорону навколишнього природного 
середовища» (№  6530) за основу. Прошу підтримати.  
«За» – 211. 40 Прошу показати по фракціях і групах. Голів фракцій прошу 
посприяти, щоб депутати голосували під час прийняття рішення, а не 
стояли на вході.  
Отже, «Блок Петра Порошенка» – 81, «Народний фронт» – 62, 
«Опозиційний блок» – 3, «Самопоміч» – 3, Радикальної партії Олега 
Ляшка – 12, «Батьківщина» – 12, «Воля народу» – 3, «Партія 
«Відродження» – 10.  
Колеги, прошу всіх зайняти робочі місця і підготуватися до 
голос ування.  
Ставлю на голосування пропозицію повернутися до розгляду 
проекту закону №  6530. Прошу всіх взяти участь у голосуванні. 
Голосуємо.  
«За» – 223. 
Ще три голоси.  
Прошу зайти до залу і зайняти робочі місця. Є голоси, так?  
Ставлю на голосування пропозиці ю повернутися до розгляду 
проекту Закону «Про внесення змін до статті  202 Закону України 
«Про   охорону навколишнього природного середовища» (№6530). 
Прошу підтримати.  
«За» – 234. 
Повернулися.  
Ставлю на голосування проект Закону «Про внесення змін до 
статті 202 Закону України «Про охорону навколишнього природного 
середовища» ( № 6530 ) за основу і в цілому, як пропонував комітет. 
Прошу проголосувати.  
«За» – 229. 
Рішення прийнято.  
 
–––––––––––––––  
 
Колеги, на ваш розгляд пропонується проект Закону «Про 
внесення змін до деяких законів України щодо введення заборони на 
суцільну вирубку ялицево -букових лісів на гірських схилах Карпат -
ського регіону» ( № 6749 ).  
Давайте спочатку проведу рейтингове голосування, щоб ми 
проект екологічного закону не поставили під ризик.  41 Отже, я ставлю на рейтингове голосування проект закону 
№ 6749. Прошу проголосувати.  
«За» – 196. 
Не в стигли.  
Я ще раз поставлю на рейтингове голосування. Добре, починаємо 
розгляд проекту закону №  6749.  
Прошу підтримати розгляд за скороченою процедурою.  
«За» – 171. 
До доповіді запрошую Подоляк Ірину. Будь ласка.  
 
Веде засідання Перший заступник Голови В ерховної Ради  
України ГЕРАЩЕНКО  І.В. 
 
ГОЛОВУЮЧА.  Пані Подоляк буде виступати з місця. Прошу.  
 
ПОДОЛЯК  І.І., перший заступник голови Комітету Верховної 
Ради України з питань культури і духовності (одномандатний вибор -
чий округ №  116, Львівська область, пол ітична партія «Об’єднання 
«Самопоміч») . Прошу…  
 
ГОЛОВУЮЧА.  Шановні колеги, я запрошую до слова щодо 
цього законопроекту голову підкомітету Комітету з питань екологіч -
ної політики, природокористування та ліквідації наслідків Чорнобиль -
ської катастрофи Павл а Дзюблика. З місця, будь ласка.  
 
ДЗЮБЛИК  П.В. Доброго дня, шановні колеги! Я хотів би звер -
нутися насамперед до представників фракції «Самопоміч». Все -таки 
я  розумію, що є політичні моменти, але законопроект, внесений ва -
шою колегою, стосується Карпатсь кого регіону і продовження морато -
рію на вирубку дерев.  
Ми багато разів спільно заявляли всі про те, що ми повинні 
ставати на захист зелених насаджень, робити все для того, щоб лісова 
галузь процвітала, щоб ліси залишилися нашим нащадкам. Якось не -
логічно  виглядає момент, коли доходить черга до екологічних законо -
проектів, а фракція не голосує і не підтримує ці законопроекти. Я про -
сив би всіх колег, і в тому числі із «Самопомочі», які є авторами цього 
законопроекту, підтримати його в першому читанні.  
Дяку ю. 42 ГОЛОВУЮЧА.  Дякую, шановний пане Дзюблик.  
Шановні колеги, я запрошую до слова міністра екології та при -
родних ресурсів, який виступить на підтримку від авторського колек -
тиву (таке рішення було прийнято авторським колективом). Будь 
ласка.  
 
СЕМЕРАК  О.М. Шановні колеги народні депутати! Перш за 
все, дякую за підтримку попереднього екологічного законопроекту. 
Насправді, охорона навколишнього природного середовища повинна 
стояти поза політикою, тому що незалежно від наших політичних 
поглядів, ми живемо в цій країні, ми дихаємо цим повітрям, наші діти 
тут живуть. Це є та природа, яка повинна бути залишена нащадкам 
після нашої діяльності.  
Законопроект, який зараз розглядається, підтримується Міні -
стерством екології та природних ресурсів, оскільки він спрямовани й 
на захист лісів українських Карпат. Українські Карпати – це є перлина 
не тільки України, а й всієї Східної Європи. Для нас принципово важ -
ливо підготувати і модернізувати українське законодавство, щоб мак -
симально захистити ліси в українських Карпатах. Т ому прошу сього -
дні проголосувати всі фракції, незалежно від політичних поглядів, 
політичних платформ за цей вкрай важливий закон для України 
і українських Карпат.  
Дякую за підтримку.  
 
ГОЛОВУЮЧА.  Дякую.  
Шановні колеги, ми проголосували за скорочену процед уру 
розгляду цього законопроекту. Я дуже прошу зараз записатися на 
обговорення від фракцій. І хочу нагадати, що серед авторської групи 
цього правильного і важливого законопроекту, який ми розглядаємо 
в першому читанні, народний депутат Ірина Подоляк, Яросл ав Моска -
ленко, Тетяна Острікова, Артур Герасимов, Олена Сотник.  
Олег Ляшко. У мене тут не вказано, мабуть. Це тільки розширює 
авторський колектив.  
Іван Крулько виступатиме з місця. Я прошу ввімкнути мікрофон.  
 
КРУЛЬКО  І.І., голова підкомітету Комітету Вер ховної Ради 
України з питань бюджету (загальнодержавний багатомандатний 
виборчий округ, політична партія «Всеукраїнське об’єднання «Бать -
ківщина») . Фракція «Батьківщина». Шановні колеги народні депутати, 43 українці! Питання захисту карпатських лісів – це є н адзвичайно 
серйозна проблематика, яку ми як парламент зобов’язані розв’язувати.  
В Карпатському регіоні відбувається абсолютно несанкціонована 
вирубка лісів. У нас відсутня нормальна і адекватна законодавча база, 
яка б захищала українські Карпати, щоб вони могли розвиватися, щоб 
не відбувалося вирубки українських лісів.  
Ми з вами тут, у сесійному залі, серйозно переживали, коли 
проблема вивозу з України лісу -кругляка набула такого значення, що 
це було навіть у вимогах Європейського Союзу. Безумовно, ми повин -
ні не тільки захищати карпатські лісі, а й створювати по всій Україні, 
в  усіх куточках нашої держави можливості, щоб сюди приходили ін -
вестори, які будуть формувати тут нові робочі місця, відповідну 
інфраструктуру, і за кордон ми будемо експортувати не л іс-кругляк, 
а готову продукцію, яка матиме додану вартість, створюватиме робочі 
місця і забезпечуватиме сплату податків в українській державі.  
Тому, безумовно, фракція «Батьківщина» буде підтримувати за -
конопроект №  6749, який спрямований на посилення захи сту карпат -
ських лісів. Звертаємося до всіх інших фракцій з проханням підтри -
мати цей законопроект.  
Дякую.  
 
ГОЛОВУЮЧА.  Дякуємо за конструктивну позицію.  
Віктор Галасюк буде виступати з місця від Радикальної партії.  
 
ГАЛАСЮК  В.В. Радикальна партія Олега Л яшка. Дуже приєм -
но, що колеги з «Батьківщини» приєднуються до боротьби нашої 
команди за збереження українських лісів. Олег Ляшко є співавтором 
цього законопроекту про захист і збереження карпатських лісів. 
Більше того, ми виступаємо за захист і збереження  всіх українських 
лісів, без виключення. Саме тому ми ініціювали мораторій на експорт 
лісу-кругляка, який сьогодні ефективно дії. Саме тому ми внесли 
в  парламент разом з нашими однодумцями законопроект про кримі -
налізацію контрабанди лісу -кругляка. Щоб бу ло не так, як зараз: 
крадуть ліс, вивозять його ешелонами за кордон під виглядом дров і за 
це отримують штраф 5  тисяч гривень. Ні, ми пропонуємо в тюрму до 
семи років, а якщо рецидив – до 12  років. Щоб не хотілося красти 
в українців «легені» країни, робочі  місця, доходи. Це неприпустимо.  44 Більше того, мораторій на експорт лісу -кругляка повністю діє по 
всіх деревних породах. Що ми бачимо? За державною статистикою 
України експорт лісу до Європи не відбувається, а за європейською 
статистикою з України ввозитьс я 500  тисяч тонн кругляка. Ви уявіть 
собі!  
Ми будемо порушувати це питання в Європі на парламентському 
комітеті асоціацій. Ми з Олегом Ляшком звернулися до Прем’єр -
міністра. Це неприпустимо! Контрабанді лісу -кругляка, яка сьогодні 
руйнує українську економ іку, яка краде робочі місця українців за кор -
дон, ми маємо покласти край. Завдяки мораторію деревообробна га -
лузь отримала 2  мільярди додаткових інвестицій, на 4  мільярди додат -
ково зріс несировинний експорт з країни, півмільярда додаткових над -
ходжень до бюджету, десятки тисяч нових робочих місць по всій 
країні. Ми зробимо все, щоб ця політика стала не виключенням, а пра -
вилом. Це є послідовна політика Радикальної партії: підвищити вивіз -
не мито на металобрухт, зберегти мораторій на експорт лісу -кругляка, 
залишити українські ресурси, щоб всередині країни вони працювали…  
 
ГОЛОВУЮЧА.  Дякую.  
Шановні колеги, залишається ще кілька виступів. Тому я про -
довжую пленарне засідання до кінця розгляду цього законопроекту 
(думаю, що на 10  хвилин).  
До слова запрошуєтьс я Ігор Шурма від «Опозиційного блоку». 
Він виступатиме з місця.  
 
ШУРМА  І.М., член Комітету Верховної Ради України з питань 
охорони здоров’я (загальнодержавний багатомандатний виборчий 
округ, політична партія «Опозиційний блок») . «Опозиційний блок». 
Я відразу хочу сказати, що фракція «Опозиційний блок» буде одно -
значно підтримувати дану ініціативу по одній причині. Ви знаєте, 
дуже багато точиться розмов про те, якою ми залишимо Україну після 
себе. Якщо хтось був у Карпатах і міг піднятися на високі схили, т о 
він побачив би, яке жахіття сьогодні є з нашими лісами.  
Даний законопроект стосується ялицево -букових лісів. Напевно, 
цього буде замало, треба говорити про вирубку лісів взагалі. Найгірше 
те, що і після цієї вирубки ніхто не проводить системне правильне 
засадження відповідними деревами. Виростають кущі, ми втрачаємо 
Карпати. А що як наслідок ми маємо? Ніхто не хоче задуматися. 45 Тисячі вагонів, ешелонів виїжджають у сторону Європи у вигляді 
лісу-кругляка або під іншими грифами. Ми говоримо, що це контра -
банда. 
Якщо у нас такі партнери в Європі і так переживають, як побо -
роти корупцію і контрабанду в Україні, знаючи, що це є контра -
бандний товар, навіщо вони приймають цей ліс ешелонами і вагонами. 
Вони стають співучасниками контрабандного руху. Проблема не 
тільки в Україні, а проблема і за кордоном. Не робіть з українців 
злочинців. Нехай перекриють кордон, відмовляться приймати його, 
обробляти, і тоді наші люди, які проживають у сільській місцевості, не 
будуть брати участь у цих вирубках. Тому це палиця на два  кінці. Це 
треба підтримувати, але треба апелювати до європейської спільноти: 
припиніть провокувати контрабанду в Україні, не купуйте, і її у нас не 
буде.  
Дякую.  
 
ГОЛОВУЮЧА.  Дякуємо, що підтримуєте цей законопроект. Це 
важливо.  
Виступ від фракції «Блок Петра Порошенка».  
Іван Спориш виступатиме з місця. Потім ще виступ від фракції 
«Народний фронт».  
Прошу, пане Іване.  
 
СПОРИШ  І.Д., голова підкомітету Комітету Верховної Ради 
України з питань сім’ї, молодіжної політики, спорту та туризму 
(одномандатний виб орчий округ №  15, Вінницька область, партія 
«Блок Петра Порошенка») . «Блок Петра Порошенка». Це досить важ -
ливий законопроект. Тому я прошу передати слово знавцю Карпат -
ських гір – Юрію Солов’ю.  
 
ГОЛОВУЮЧА.  Будь ласка, пане Юрію, вам слово.  
 
СОЛОВЕЙ  Ю.І. , заступник голови Комітету Верховної Ради 
України з питань економічної політики (одномандатний виборчий 
округ №  89, Івано -Франківська область, партія «Блок Петра Поро -
шенка») . Виборчий округ №89, Гуцульщина і Покуття. Дякую, шанов -
ний пане Іване. Шановні колеги, я маю за честь представляти 
в українському парламенті гірські території. Тому хочу сказати, що 46 даний законопроект є надзвичайно важливим. В контексті даного за -
кону я хочу вам навести один приклад, який стосується, зокрема, мого 
округу, Верховинськ ого і Косівського районів. Чи можете ви собі 
уявити ситуацію: два найбільш лісистих райони, де вирубується най -
більше лісу, при цьому у цих районах знаходяться села з розбитими 
лісовозами дорогами, відсутня нормальна інфраструктура дошкільних, 
шкільних зак ладів, і при цьому сотні тисяч кубів лісу щороку вирубу -
ються і вивозяться за їх межі. Це абсолютно неприйнятна ситуація. 
Більше того, всі кошти у вигляді певної сплати спрямовуються до 
державного бюджету.  
Саме тому я вважаю, що правильніше буде під час р оботи над 
даним проектом закону, у найближчий час внести законопроект, який 
встановить земельний податок для державних лісгоспів, який буде 
спрямовуватися у місцеві бюджети. Для прикладу, Верховинщина, яка 
вирубує 150  тисяч кубометрів лісу в рік, зможе отр имати понад 
60 мільйонів гривень у випадку введення 400  гривень з 1 кубометру 
лісу. Саме тому нами, народними депутатами, розробляється відповід -
ний законопроект. Я прошу наших колег вже в найближчий час внести 
його в стіни парламенту, щоб місцеві громади,  на території яких ви -
рубується ліс, отримували достатній фінансовий ресурс для того, щоб 
самостійно утримувати ці громади.  
Дякую.  
 
ГОЛОВУЮЧА.  До слова запрошується народний депутат 
Дзюблик від фракції «Народний фронт». Це останній виступ. Від БПП 
щойно виступали.  
 
ДЗЮБЛИК  П.В. Дякую, пані Ірино. Шановні колеги, в першу 
чергу я хотів би звернутися до Голови. Шановний Андрію Володи -
мировичу! З шести важливих законопроектів екологічного дня ми 
встигаємо розглянути тільки два. Я прошу і головуючого, і всіх голів 
фракцій, решту законопроектів перенести на четвер.  
Андрію Володимировичу, з приводу законопроекту. Нам у будь -
якому випадку треба підтримувати цей законопроект, як і низку 
інших, щодо посилення кримінальної відповідальності за незаконний 
обіг деревин и. Фракція «Народний фронт» підтримує цей законопро -
ект і закликає всіх також підтримати.  47 А з приводу екологічного дня, перенесення законопроектів 
на четвер, я би все -таки просив включити до порядку денного четверга 
ті законопроекти, які ми сьогодні не вс тигли розглянути.  
 
ГОЛОВУЮЧА.  Дякуємо за виступ.  
Шановні колеги, це був останній виступ у цьому блоці.  
Дуже просимо повертатися на місця. Зараз буде голосування 
щодо законопроекту №  6749. Ми чули позицію всіх фракцій парла -
менту, які підтримують цей зак онопроект, і серед авторів законо -
проекту є представники всіх фракцій. Тому давайте ми об’єднаємося 
під час голосування. А потім Голова Верховної Ради України поінфор -
мує колег щодо тієї короткої наради, яка відбулася з представниками 
фракції «Самопоміч» п ід час дискусії щодо цього законопроекту.  
Шановні колеги, просимо повертатися на ваші робочі місця.  
 
Веде засідання Голова Верховної Ради України  
ПАРУБІЙ  А.В.  
 
ГОЛОВУЮЧИЙ.  Колеги, я прошу уваги! Ми переходимо до 
голосування. Я щойно почав вивчати ситуацію,  про яку у виступі 
говорив представник фракції «Самопоміч». Я переговорив з міністром 
МВС. Зразу після завершення засідання я матиму розмову з Гене -
ральним прокурором, щоб з’ясувати цю ситуацію. Ми зможемо завтра 
повернутися до неї, бо є ймовірність, що вс е вирішиться до вечора. 
Є висока ймовірність, що так і буде. Зранку, я вам гарантую, що я до -
повім вам про свою розмову з Генеральним прокурором. Наскільки 
мені відомо, що припис на даний арешт дав Горбатюк. Я вивчу цю 
ситуацію і зранку доповім парламенту.  
Зараз я прошу, щоб ми позитивно проголосували за екологічний 
законопроект, який ні в чому не може бути поставлений під сумнів 
через політичні дискусії у цьому залі. Ми переходимо до прийняття 
рішення.  
Я ставлю на голосування проект Закону «Про внесення зм ін до 
деяких законів України щодо введення заборони на суцільну вирубку 
ялицево -букових лісів на гірських схилах Карпатського регіону» 
(№ 6749 ). Підкажіть мені, бо мене не було в з алі. За основу? Прошу 
підтримати за основу.  
«За» – 259. 
Рішення прийнято.  48 Давайте спробуємо проголосувати в цілому. Пані Ірино, не ста -
вимо в цілому? Комітет – проти, автор – проти.  
Отже, проект закону №  6749 прийнятий за основу. На жаль, ми 
не встигли…  
Ставлю на голосування пропозицію про скорочений строк 
підготовки проекту закону №  6749 до другого читання. Прошу 
проголосувати.  
«За» – 218. 
Не встигли. Дуже проста пропозиція: скорочений строк підго -
товки до другого читання.  
Отже, ставлю цю пропозицію на  голосування. Прошу підтри -
мати.  
«За» – 219. 
На жаль, немає голосів, але проект закону прийнятий за основу. 
Бажаю плідної роботи в підготовці до другого читання. Не всі еколо -
гічні законопроекти ми встигли розглянути.  
Час вичерпаний. Вечірнє засідання Ве рховної Ради України ого -
лошую закритим. Завтра о 10  годині прошу всіх прибути до залу для 
продовження нашої роботи.  
 