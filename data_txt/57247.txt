 
ЗМІСТ  
Засідання сорок четверте , вечірнє  
(Вівторок , 28 травня  2019 року)  
 
 
 Відхилення проект ів закон ів: 
  «Про внесення змін до деяких  законодавчих актів  
  України щодо  врегулювання питання відпусток  
  працівників театрів»  …2 
 
  «Про  внесення змін  
  до Податкового кодексу України»  …9 
 
 Рейтингове  голосування щодо можливості розгляду  
  закон опроектів  …8, 39 
 
 Результати поіменної реєстрації  
 
 Результати поіменного голосування  
 
 
 2  
 
ЗАСІДАННЯ СОРОК ЧЕТВЕРТЕ  
 
Сесійний зал Верховної Ради України  
28 травня 2019  року, 16  година  
 
Веде засідання Голова Верховної Ради України  
ПАРУБІЙ  А.В.  
 
ГОЛ ОВУЮЧИЙ.  Шановні колеги, прошу заходити до залу, 
займати робочі місця, готуватися до реєстрації. Прошу голів фракцій 
запросити народних депутатів до залу .  
Увімкніть систему «Рада». Реєструємося.  
У сесійному залі зареєструвалися 333  народні депутати. Вечір нє 
пленарне засідання Верховної Ради України оголошується відкритим.  
Колеги, нагадую про продовження розгляду проекту Закону «Про 
внесення змін до деяких законодавчих актів України щодо врегулю -
вання питання відпусток працівників театрів» ( № 8528 ). Хочу повідо -
мити, що вчора до нас звернувся Валерій Сушкевич, Уповноважений 
Президента України з прав людей з інвалідністю, з проханням роз -
глянути проект Закону «Про внесення змін до Под аткового кодексу 
України» ( № 8402 ). З таким самим проханням зверталася на засіданні 
Погоджувальної ради й голова Комітету з питань податкової та митної 
політики Ніна Южаніна. Він у  порядку денному стоїть після законо -
проекту №  8528. У нас є шанс його підтримати. Прошу членів фракцій 
провести консультації з приводу законопроекту №  8402, щоб ми 
змогли об’єднатися всім залом і прийняти цей законопроект. Це під -
тримка і захист інвалідів .  
Отже, прошу всіх максимально змобілізуватися. Зараз ми про -
довжимо розгляд законопроекту №  8528. Прошу народних депутатів, 
хто має намір висловитися щодо цього законопроекту від фракцій 
і груп, записатися на виступ.  
Від «Блоку Петра Порошенка» – Артур Герасимов. Будь ласка.  
 3 ГЕРАСИМОВ  А.В. , голова підкомітету  Комітету Верховної 
Ради України з питань національної безпеки і оборони (загально -
державний багатомандатний виборчий округ, партія «Блок Петра 
Порошенка») . Шановний Андрію Володимировичу! Шановні к олеги! 
Шановні українці! Я вже казав по суті цього законопроекту з пар -
ламентської трибуни, тому зараз ще раз хотів би звернутися до пред -
ставників всіх фракцій і груп з проханням підтримати цей законопро -
ект не тільки за основу, а й у цілому. Якщо будуть якісь зауваження, 
можемо голосувати тільки за основу, і після того переходити до його 
розгляду в другому читанні та прийняття в цілому. Але, якщо буде ва -
ша ласка, прохання підтримати одразу і за основу, і в цілому.  
Дякую.  
 
ГОЛОВУЮЧИЙ.  Дякую.  
Від фракції «Об’єднання «Самопоміч» слово надається Ірині 
Подоляк.  
 
ПОДОЛЯК  І.І., перший заступник голови Комітету Верховної 
Ради України з питань культури і духовності (одномандатний вибор -
чий округ №  116, Львівська область, політична партія «Об’єднання 
«Самопоміч») . Шановні колеги! Як я вже зазначала раніше, цей зако -
нопроект внесений з грубим порушенням Регламенту, оскільки абсо -
лютно аналогічний проект ми вже відхилили. Попри те він зареєстро -
ваний, ми його розглядаємо.  
Хочу сказати, що цей законопроект не має ніч ого спільного 
з підтримкою творчих працівників, а лише посилює корупційну скла -
дову в театрах, тому що змушуватиме творчих працівників, де -факто, 
займаючи посаду, гастролювати за кордоном на певних умовах. Тому 
що строк так званої творчої відпустки (триват име вона півроку чи 
дев’ять місяців) залежатиме від керівника театру.  
До того ж, ми руйнуємо систему, яка працює в театрах: є ставка, 
є  людина, яка працює. Для тих виконавців і творчих працівників, 
які  хочуть гастролювати за кордоном, а саме для десятьох  солістів 
в  Україні цей законопроект, є прекрасний інструмент, який нази -
вається: укладення цивільно -правової угоди. Усі національні театри 
України на скільки завгодно виступів, вистав можуть укласти цивіль -
но-правову угоду, належно оплатити, і актор може  гастролювати за 4 кордоном: співати на оперних сценах чи грати в інших театрах, але за 
ним не залишається порожня ставка в нашому національному театрі.  
До того ж, якщо йдеться про так звану популяризацію наших 
національних театрів за кордоном, ніхто не може  змусити закордонні 
театри зазначати на власних афішах, що той чи інший соліст, музикант 
є працівником, наприклад, Національної опери України. Це безглуз -
до, такого немає ніде у світі, і такого принципу, який пропонується 
в цьому законопроекті, немає в жод ній країні, у жодному театрі світу. 
Є умови контракту, перелік виходів на сцену, виступи.  
Давайте тоді запропонуємо й учителям або лікарям обіймати 
ставку, а потім за власний рахунок їхати працювати за кордон на три -
чотири місяці, півроку чи дев’ять місяці в. Це просто неприпустимий 
законопроект. Ми його не проголосували в червні 2018  року, прошу 
його так само не підтримувати й зараз.  
Дякую.  
 
ГОЛОВУЮЧИЙ.  Дякую.  
Більше немає бажаючих виступити від фракцій чи груп? Пере -
ходимо до виступів депутатів. Прошу наро дних депутатів записатися 
на виступи. Відводиться 15  хвилин.  
Давид Борисович Макар’ян. Будь ласка.  
 
МАКАР’ЯН  Д.Б., член Комітету Верховної Ради України 
з питань транспорт у (загальнодержавний багатомандатний вибор -
чий округ, партія «Блок Петра Порошенка») . Дякую. Прошу передати 
слово Сергію Капліну.  
 
ГОЛОВУЮЧИЙ.   
Будь ласка, пане Сергію, 3  хвилини.  
 
КАПЛІН  С.М. , перший заступник голови Комітету Верховної 
Ради України з пит ань соціальної політики, зайнятості та пенсійного 
забезпечення (одномандатний виборчий округ №  144, Полтавська 
область, партія «Блок Петра Порошенка») . Користуючись нагодою, 
хочу сказати нашим співвітчизникам, які спостерігають цей театр 
абсурду і продовжу ють дивуватися, як така «працездатна», «продук -
тивна» Верховна Рада може продовжувати роботу. Вважаю, в нашій 5 державі, на жаль, неможливо ані прийняти проекту постанови про 
зменшення ціни на газ, яку просять люди, ані підвищити зарплати, 
пенсії, ані в ціло му зробити модернізацію соціальної політики.  
Єдине, під час перерви я спілкувався з громадянами на вулиці, 
і  вони в якості відгуків на мої ідеї, пропозиції сказали про подібні 
ініціативи. Є такі речі, які об’єднують сьогодні народних депутатів 
України. Ч ому б нам напередодні Дня захисту дітей не прийняти за -
реєстрований кілька днів тому законопроект, у якому передбачається 
кримінальна відповідальність (від п’яти до семи років, а за повторення 
від семи до десяти років) за рекламу наркотиків на фасадах наши х 
будинків?  
У минулі вихідні я відвідав місто Полтаву. Напроти будинку, 
у якому розташовано Управління Служби безпеки України в Полтав -
ській області, куди виходить вікно кабінету начальника цього управ -
ління, не перебільшую, реклама наркотиків. Найбільші школи №  5 та 
№ 9, до яких ходять діти з трьох мікрорайонів. На воротах для фут -
болу, на стінах приміщень, які знаходяться поруч, – близько чотирьох -
сот написів. До того ж, там постійно патрулюють поліцейські машини. 
Усі вдають якусь любов до дітей, проводя ть фестивалі: ось фестиваль, 
а поруч усе в рекламі наркотиків. Дорогі друзі, чому б нам зараз, коли 
важко приймати політичні та інші рішення, пов’язанні з додатковими 
видатками з державного бюджету, не зосередитися і не прийняти від -
повідні законопроекти, які не потребують абсолютно ніякого ані фі -
нансування, ані секвестру бюджету, ані перегляду фіскальної політи -
ки, ані збільшення податків, ані появи нових податків, що врятує долі 
сотень тисяч, а може, й мільйонів наших співвітчизників. Адже за ста -
тистико ю, наша країна посідає друге чи третє місце у Європі та п’яте 
чи шосте місце у світі за темпами поширення наркотиків серед дітей 
та молоді.  
Ще одна важлива складова – соціальна політика. Що заважає 
народним депутатам України зібратися та прийняти законопр оект, 
який, до речі, я разом з «Народним фронтом» напрацювали (це той 
унікальний випадок, коли «Народний фронт» разом із головою Комі -
тету з питань соціальної політики, зайнятості та пенсійного забезпе -
чення напрацювали позитивний та проривний в соціальній  політиці 
законопроект), щоб стягувати єдиний соціальний внесок із заробітної 6 плати урядовців, які отримують по 120, 150, 200, 300  тисяч заробітної 
плати. Не з 55  тисяч, як у Коболєва, або…  
 
ГОЛОВУЮЧИЙ.  Пане Сергію, ви ще маєте 3  хвилини часу, але 
прошу ви ступати по темі законопроекту. Будь ласка.  
 
КАПЛІН  С.М.  Чому б нам не прийняти законопроект, що дозво -
лить профінансувати, зокрема видатки, які потрібні для тих людей, які 
просять Герасимова їздити працювати за кордон. Театрал. Збільшення 
бази стягнення є диного соціального внеску дасть державі 12  мільяр -
дів  гривень. Ми вели перемовини і з міністром соціальної політики, 
і з профільним віце -прем’єр -міністром, і з Прем’єр -міністром України. 
Це ті кошти, які сьогодні конче потрібні для державного бюджету. 
Бо,  шановні українці, ще раз хочу наголосити, за вас роботодавець 
сплачує із тіла до 55  тисяч гривень внесків до Пенсійного фонду. 
Тобто забирають все до копійки, штани останні знімають, розбивають 
і роздягають, а можновладці, такі як Рева, із зарплатою 250 -300 тисяч 
гривень, та його заступники, із зарплатою 60 -80 тисяч гривень, пла -
тять єдиний соціальний внесок тільки з 55  тисяч. Це справедливо? 
У всьому світі працює ефективна, прогресивна або в крайньому ви -
падку регресивна система, коли залежно від збільше ння надходжень 
у вигляді заробітної плати зменшується ставка, але недоторканної су -
ми немає. Це щодо питання, де взяти 12  мільярдів гривень доходів.  
Державна фіскальна служба давно забила на адміністрування 
єдиного соціального внеску. Ми недоотримуємо, ві дповідно до знову -
таки розрахунків уряду, 7  мільярдів гривень, тому що податківцям 
невигідно займатися цим податком. Пенсійний фонд давно просить 
передати їм права адміністрування. Давайте знайдемо ці додаткові 
7 мільярдів гривень, щоб знову профінансувати  подібні законопроек -
ти, і тоді ніхто нікуди не буде їхати. Тоді ми не принижуватимемося 
і не говоритимемо, що тут вони українці, а тут ні, бо поїхали працю -
вати за кордон займатися творчою діяльністю.  
Чому, врешті -решт, ми не переглянемо… Шановний пане 
Голово, ви декомунізували більшість вулиць, крім, до речі, вашого 
рідного міста Червонограда. Декомунізували повністю все! Декому -
нізуйте систему нарахування зарплати і пенсій через зміну порядку 
методології обрахунку прожиткового мінімуму. Адже це ще радян ська 
система, яка була запроваджена, здається, у 1957  році, коли не було 7 мобільних телефонів, як умови для існування людини, одягу, сучасної 
техніки та інформаційних технологій, на що люди витрачають кошти. 
Давайте переглянемо… Що ж ви ховаєтеся за цими за конами, щоб 
людям платити менше.  
На останок хотів би попросити. Ви часто порушуєте і порушили 
Регламент, коли три роки не відпускали мене з фракції, бо вам треба 
було 226  голосів, щоб розказувати Міжнародному валютному фонду, 
що у вас є коаліція. Поруште його ще раз, перенесіть розгляд цього 
надважливого законопроекту на четвер і перегляньте законопроект, 
який ми провалили, щодо ветеранів. Півмільйона наших співвітчиз -
ників, які ризикували своїм життям, були позбавлені, на жаль, народ -
ними депутатами права  на відпустку, на соціальний захист. Хіба не -
зрозуміло, що будь -яке рішення, яке зараз прийматиметься, буде про -
валене нинішнім складом парламенту. Не сподівайтеся, що хтось, 
дивлячись на вас та ваші фракції, проголосує за вас на наступних 
парламентських в иборах. Люди хочуть повного перезавантаження. 
Лише поодинокі народні депутати залишаться в українській політиці. 
І це ви…  
 
ГОЛОВУЮЧИЙ.  Дякую.  
Отже, переходимо до прийняття рішення. Прошу всіх голів фрак -
цій та секретаріат Верховної Ради України запросити н ародних депу -
татів до залу.  
Заключне слово від авторського колективу надається Артуру 
Герасимову, і переходимо до голосування. Будь ласка, 1  хвилина.  
 
ГЕРАСИМОВ  А.В.  Шановний Андрію Володимировичу! 
Шановні колеги! Шановні українці! Це надважливий законоп роект. 
Прохання всіх згуртуватися і підтримати його. Якщо цього не відбу -
деться, думаю, наступної сесії треба буде обов’язково знову згідно 
з Регламентом вносити і підтримувати його.  
Як я вже казав у своєму виступі, цей законопроект не народився 
як теорети чна ініціатива. Він був народжений творчою інтелігенцією, 
творчою громадськістю під час спілкування. Лише після того як цю 
проблему було озвучено, і ми як народні депутати її почули, питання 
було опрацьоване разом з представниками творчої громадськості 
і оформлене як законопроект.  8 Отже, шановні колеги, прошу даний законопроект підтримати 
виключно зеленими кнопками і виключно позитивним голосуванням.  
Дякую.  
 
ГОЛОВУЮЧИЙ.  Дякую.  
Колеги, переходимо до прийняття рішення. Прошу всіх зайняти 
робочі місця. Ставлю  на голосування… (Шум у залі) . Проводився за -
пис, народні депутати вже виступили. Треба було записуватися і бути 
уважними.  
Отже, ставиться на голосування пропозиція комітету про прий -
няття за основу проекту Закону «Про внесення змін до деяких законо -
давчи х актів України щодо врегулювання питання відпусток праців -
ників театрів» (№  8528). Прошу підтримати. Голосуємо.  
«За» – 134. 
Рішення не прийнято.  
Ставиться на голосування пропозиція про повернення законопро -
екту №  8528 до комітету для підготовки на повтор не перше читання. 
Хто підтримує, прошу голосувати.  
«За» – 132. 
Рішення не прийнято.  
Ставиться на голосування заключна пропозиція – повернути 
законопроект №  8528 автору законодавчої ініціативи. Хто підтримує 
дану пропозицію, прошу голосувати.  
«За» – 129. 
Рішення не прийнято.  
Отже, проект Закону «Про внесення змін до деяких законодавчих 
актів України щодо врегулювання питання відпусток працівників 
театрів» ( № 8528 ) відхилено.  
 
–––– –––––––––––  
 
Колеги, я поставлю наступних два законопроекти на сигнальне 
голосування.  
Перший проект Закону «Про внесення змін до деяких законо -
давчих актів України щодо забезпечення гармонізації кримінального 
законодавства з положеннями міжнародного права » (№ 9438 ). Прошу 9 підтримати. Голосуємо. Щодо нього були звернення великої кількості 
громадських діячів.  
«За» – 103. 
Рішення не прийнято.  
Другий проект Закону «Про внесення змін д о Кримінального 
процесуального кодексу України щодо вдосконалення окремих поло -
жень у зв’язку із здійсненням спеціального досудового розслідування» 
(№ 9353 ). Прошу підтримати. Голо суємо.  
«За» – 106. 
Рішення не прийнято.  
 
–––––––––––––––  
 
Отже, колеги, можемо перейти до розгляду законопроекту, щодо 
якого є повне об’єднання в залі. Мені повідомили, що всі фракції його 
підтримають. На засіданні Погоджувальної ради на його прийнятті 
наполягала Ніна Южаніна. Це проект Закону «Про внесення змін до 
Податкового кодексу України» ( № 8402 ). Прошу підтримати пропо -
зицію про розгляд його за скороченою процедурою. Прошу підтри -
мати. Голосуємо.  
«За» – 84. 
Рішення не прийнято.  
Отже, розпочинаємо його розгляд за повною процедурою.  
До доповіді запрошується голова Комітету з питань податкової та 
митної політики Ніна Петрівна Южаніна. Будь ласка, на трибуну.  
 
ЮЖАНІНА  Н.П. , голова Комітету Верховної Ради України 
з питань податкової та митної політики (загальнодержавний бага -
томандатний виборчий округ, партія «Блок Петра Порошенка») . 
Добрий день, шановні колеги! Поки міністр фінансів їде, щоб допо -
вісти цей законопроект, хочу д онести рішення комітету. Справді, ми 
просили поставити його в порядок денний на ці дні, поки ми ще здатні 
проголосувати такі зміни. Тому що у проекті пропонується внести 
зміни до Податкового кодексу України. Зокрема, пропонується слова 
«інвалід», «інвалід війни» та «дитина -інвалід» в усіх відмінках і чис -
лах замінити відповідно словами «особа з інвалідністю», «особа з інва -
лідністю внаслідок війни» та «дитина з інвалідністю» у відповідних 
відмінках і числах.  10 Звісно, Головне науково -експертне управління Апа рату Верхов -
ної Ради України у своєму висновку вказало, що законопроект потре -
бує техніко -юридичного доопрацювання, а також, що внесення таких 
поодиноких змін дрібного характеру до окремих законів не розв’яже 
повністю проблеми зі щільним порядком у законод австві щодо даної 
термінології. Але в першому читанні за основу такий законопроект 
може бути прийнятий.  
До того ж, варто зауважити (я наголошувала на цьому на засі -
данні Погоджувальної ради), що під час розгляду цього законопроекту 
на засіданні комітету до  нас звернувся Уповноважений Президента 
України з прав людей з інвалідністю щодо того, що громадські органі -
зації, де працюють такі особи, а їх близько 10  тисяч, занепокоєні тим, 
що в цьому році добігає термін дії пільги, якою вони користувалися 
протягом о станніх років. Оскільки новий парламент запрацює не ско -
ро, і, можливо, буде не на часі приймати такі нібито, на перший по -
гляд, дрібні зміни, але які для певних людей мають величезне значен -
ня, вони просили нас до цього законопроекту додати норму щодо про -
довження нульової ставки ПДВ до кінця 2025  року, тобто ще на п’ять 
років.  
Враховуючи зазначене вище, Комітет Верховної Ради України 
з питань податкової та митної політики на своєму засіданні 10  квітня 
2019  року рекомендував Верховній Раді України проект Закону «Про 
внесення змін до Податкового кодексу України» (№  8402), поданий 
Кабінетом Міністрів України, прийняти за основу, доповнивши роз -
діл І новим пунктом  7 такого змісту: «В абзаці першому пункту  8 під -
розділу  2 розділу  ХХ «Прикінцеві положення» цифр и «2020» замінити 
цифрами «2030».  
Таке рішення підтримали більшість членів комітету, присутніх 
на засіданні. Прошу підтримати дане рішення комітету.  
 
Веде засідання заступник Голови Верховної Ради України  
СИРОЇД  О.І. 
 
ГОЛОВУЮЧА.  Дякую.  
Залишайтеся, будь ласка, на трибуні. Прошу народних депутатів 
записатися на запитання до доповідача.  
До слова запрошується народний депутат пані Острікова.  11 ОСТРІКОВА  Т.Г., голова підкомітету Комітету Верховної 
Ради України з питань податкової та митної політики (загаль -
нодержавний багатомандатний виборчий округ, політична партія 
«Об’єднання «Самопоміч») . Шановна пані доповідач! Безумовно, під -
тримуючи ідею законопроекту щодо приведення чинного законодав -
ства в частині соціального захисту осіб з інвалідністю у відповідність 
із офіційним перекладом Конвенції про права осіб з інвалідністю і не 
маючи застережень щодо голосування за цей законопроект за основу, 
водночас хочу уточнити, яким саме підприємствам пропонується рі -
шенням комітету продовжити строк нульової ставки ПДВ, чим  вони 
важливі для української економіки? Чи не вважаєте ви, що, можливо, 
доцільніше було б розглянути питання не надання точкових пільг тим 
чи іншим категоріям підприємств, а раз і назавжди скасувати податок 
на прибуток і замінити його податком на виведени й капітал, який 
якраз і стане рушієм системних змін у нашій економіці, приростом як 
зовнішніх, так і внутрішніх інвестицій, додатковим зростанням вало -
вого внутрішнього продукту і власне стимулюванням для підвищення 
заробітних плат?  
Дякую.  
 
ЮЖАНІНА  Н.П.  Дякую.  
Ви чудово знаєте, що такого роду підприємства мали б підтри -
муватися державною цільовою допомогою. Оскільки в певних роках 
ми не могли навіть підступити до теми щодо цільової підтримки 
з державного бюджету, ми маємо хоча б через такі механізми надати  
можливість цим підприємствам працювати. До речі, їх кількість ката -
строфічно зменшується. Ще до анексії Криму таких підприємств було 
480, а сьогодні їх налічується 270, де працює 9  тисяч 700  осіб. Це лю -
ди, які зайняті, які створюють додану вартість, і са ме нульова ставка 
ПДВ допомагає їм, надає той ресурс для подальшого розвитку діяль -
ності таких підприємств. Ця сума для бюджету абсолютно незначна. 
За 2018  рік така пільга становила 390  мільйонів. За 2017  рік ще…  
 
ГОЛОВУЮЧА.  Дякую.  
До слова запрошується на родний депутат Спориш.  
 12 СПОРИШ  І.Д., голова підкомітету Комітету Верховної Ради 
України з питань сім’ї, молодіжної політики, спорту та туризму 
(одномандатний виборчий округ №  15, Вінницька область, партія 
«Блок Петра Порошенка») . Звичайно, дуже приємно, що  все-таки 
один з найкращих комітетів сьогодні розглядає даний законопроект, 
поданий Кабінетом Міністрів. Соціальний захист людей з інвалідні -
стю є і повинен бути, ми завжди маємо на це звертати увагу. Заміна 
слова «інвалід» словами «особа з інвалідністю» і  таке інше, справді, 
дає позитив людям з інвалідністю.  
Скажіть, будь ласка, що зміниться, коли ми змінюємо 2020  рік 
на 2030  рік?  
Дякую.  
 
ЮЖАНІНА  Н.П.  Колего, з вашого дозволу, я закінчу відпові -
дати на перше запитання, тому що воно, справді, дуже цікаве .  
Через такі механізми ми здійснюємо підтримку діяльності цих 
підприємств. До того ж зловживань там зовсім немає. Тобто, я з усіх 
сторін намагалася дістати інформацію щодо таких підприємств, чи 
є  якісь зауваження з боку центральних органів виконавчої вла ди? 
Немає. Це, по -перше.  
По-друге. Нам, справді, потрібно було б для більшості під -
приємств створювати такі додаткові умови, які дозволяли б розвива -
тися і вносити в операційну діяльність більше коштів для збільшення 
робочих місць і зростання ВВП країни в цілому. Тож коли ми кажемо 
про податок на виведений капітал замість податку на прибуток, ду -
маю, ми продовжимо цю тему після того як з’являться нові законопро -
екти щодо такої заміни. Я також готова зареєструвати такий законо -
проект, але через місяць, мабут ь. Ми дамо таку можливість новому 
Президенту, оскільки в них є також бачення кардинальної заміни по -
датку на прибуток податком на виведений капітал. Колеги, ми разом 
з   150 парламентарями цього скликання зареєструємо відразу або 
альтернативний, або через місяць свій законопроект, як це робили 
раніше.  
Тепер, шановний колего, щодо вашого запитання, чи втратить 
дію ця пільга. Так, втратить, оскільки має термін дії. Саме тому пред -
ставники таких організацій стурбовані і звернулися до Уповноваже -
ного Президента  України з прав людей з інвалідністю, щоб ми зараз 13 цим  складом парламенту продовжили строк, щоб вони спокійно 
працювати.  
Шкода, що так мало колег. Я не знаю, що треба зробити, але ми 
не маємо провалити цей законопроект, тому що, здається, і всі попе -
редн і соціальні законопроекти, це…  
 
ГОЛОВУЮЧА.  Дякую.  
Ще одне запитання. Народний депутат Острікова. Будь ласка.  
 
ОСТРІКОВА  Т.Г. Шановна Ніно Петрівно! Оскільки пропо -
нується продовжити дію нульової ставки ПДВ щодо операцій з поста -
чання товарів підприємствам,  які засновані як громадські об’єднання 
осіб з інвалідністю, прошу детальніше розповісти, що це за підприєм -
ства і які товари вони виробляють, тобто на постачання яких саме 
товарів діятиме ця нульова ставка. Це перше.  
Друге. Згідно з меморандумом з МВФ, ук раїнська влада зобов’я -
залася утриматися від введення додаткових пільг. Чи не буде таке 
голосування перешкодою для подальшої співпраці України з МВФ?  
Щодо податку на виведений капітал, ми з вами є співавторами 
тексту, внесеного до парламенту Президентом По рошенком. Цей зако -
нопроект вважається відкликаним у зв’язку із зміною Президента.  
Повністю підтримую вашу думку, що новому Президенту, дій -
сно, треба дати час для виконання його обіцяної передвиборної про -
грами, після чого вже вивчати текст і приймати рі шення: вносити 
альтернативний законопроект, чи підтримувати ту редакцію, яку, ві -
рю, він внесе для виконання обіцянок українським підприємцям.  
Дякую.  
 
ЮЖАНІНА  Н.П.  Хочу розпочати з кінця ваших запитань. Спо -
діваюся, всі, хто обіцяв людям і наполегливо пр одовжував боротьбу за 
те, щоб цей законопроект був розглянутий у сесійному залі все -таки 
зроблять те, про що я щойно сказала: через місяць ми зареєструємо 
законопроект, над яким працювали понад три роки. Вважаю, він ви -
важений і прийнятний для прийняття в сесійному залі.  
Щодо першого вашого запитання, я не можу зараз в розрізі видів 
діяльності сказати, що саме виготовляють такі громадські організації. 
Розумієте, коли мені сказали, що вони навіть експортують свої товари, 
я була дуже здивована. Ми великі мол одці, тому що продукцію, 14 яку вони виготовляють, використовують не стільки на внутрішньому 
ринку, як експортують.  
Щодо другого запитання, сподіваюся, що це не суперечить мемо -
рандуму з МВФ, оскільки це питання продовження строку дії пільги, 
тим паче що роз мір пільги не є значним для бюджету, і це точно не 
втрата для бюджету.  
 
ГОЛОВУЮЧА.  Дякую. Можете повертатися на своє робоче 
місце.  
До слова запрошується головний доповідач – заступник міністра 
фінансів України пан Андрій Граділь.  
Ви доповідатимете з міс ця? Увімкніть, будь ласка, мікрофон… 
Я  все-таки просила б вас на трибуну, щоб ви могли відповісти на 
запитання.  
 
ГРАДІЛЬ  А.І., заступник міністра фінансів України . Шановні 
народні депутати! Шановні присутні! Проект закону розроблений Мі -
ністерством фінан сів України на виконання Плану організації під -
готовки проектів актів, необхідних для забезпечення реалізації Закону 
України «Про внесення змін до Закону України «Про ратифікацію 
Конвенції про права інвалідів і Факультативного протоколу до неї» 
від 7 верес ня 2016  року № 1490 -VIII.  
Метою прийняття законопроекту є приведення чинного законо -
давства в частині соціального захисту осіб з інвалідністю у відповід -
ність із офіційним перекладом Конвенції п ро права осіб з інвалідністю 
і Факультативним протоколом до неї.  
У законопроекті пропонується внести зміни до Податкового 
кодексу України, відповідно до яких слова «інвалід», «інвалід війни» 
та «дитина -інвалід» в усіх відмінках і числах замінити відповідно  сло-
вами «особа з інвалідністю», «особа з інвалідністю внаслідок війни» 
та «дитина з інвалідністю» у відповідних відмінках і числах, що відпо -
відають термінології, яка використовується в Конвенції про права осіб 
з інвалідністю та Факультативним протоколом  до неї. Щодо фінан -
сово -економічного обґрунтування, реалізація законопроекту не потре -
бує додаткових витрат з Державного бюджету України. Прошу 
підтримати.  
Дякую.  15 Веде засідання Перший заступник Голови Верховної Ради  
України ГЕРАЩЕНКО  І.В. 
 
ГОЛОВУЮЧА.  Дякую.  
Прошу записатися на запитання до шановного доповідача. 
Шановні колеги, у зв’язку з тим, що пан доповідач заощадив час на 
доповіді, буде більше часу для запитань.  
Усі колеги, які записалися на запитання, матимуть змогу їх по -
ставити доповідачу. Будь л аска, пані Острікова.  
 
ОСТРІКОВА  Т.Г. Добрий день, шановний пане доповідачу! 
Цей  законопроект нічого дискутувати. Приводити термінологію у від -
повідність із конвенцією, безумовно, треба. Але знову -таки Головне 
науково -експертне управління Апарату Верховн ої Ради України звер -
тає увагу на низьку якість підготовки законопроекту Міністерством 
фінансів, на те, що у ньому містяться техніко -юридичні недоліки. На -
віть не до всіх статей ви внесли виправлення. Тож вкотре хочу зверну -
ти увагу на те, що Міністерство фінансів, яке мало бути органом, що 
формує податкову політику, вкотре демонструє низьку якість законо -
проектної роботи.  
У зв’язку з тим, що в даному законопроекті за рішенням комітету 
пропонується продовжити строк пільг, а пільга вплине на показники 
бюдже ту, у мене до вас запитання з приводу бюджетного процесу. 
Чи  хоч в бюджетній політиці Міністерство фінансів виконує свої зо -
бов’язання? Чи подало, як це передбачено в Бюджетному кодексі 
України, до 15  травня 2019  року уряду Бюджетну декларацію? Дайте, 
будь ласка, відповідь, що в нас сьогодні відбувається в бюджетному 
процесі, бо з формуванням податкової політики, очевидно, ви 
пасете…  
 
ГРАДІЛЬ  А.І. Дякую. Звичайно, погоджуюся з вами. У виснов -
ках Головного науково -експертного управління запропоновані зміни  
до законопроекту підтримуються, там є незначні недоліки щодо нор -
мотворчої документації, але вони переважно враховані, і тут немає 
особливих проблем.  
Що стосується бюджетного процесу, ми плануємо подати 
трирічну Бюджетну декларацію, де формуються основні показники 16 Державного бюджету на наступні три роки. Зараз це питання 
готується і її буде найближчим часом подано на розгляд уряду. 
Ми встигаємо.  
 
ГОЛОВУЮЧА.  Дякую.  
Будь ласка, наступне запитання також від пані Острікової.  
 
ОСТРІКОВА  Т.Г. Шановний доповідач у, тобто щойно ви фак -
тично визнали, що порушили строки, передбачені Бюджетним кодек -
сом, оскільки там зазначено, що Міністерство фінансів до 15  травня 
року, що передує плановому, подає Бюджетну декларацію на розгляд 
Кабінету Міністрів України. Як відомо, 15 травня вже пройшло. Чи 
є Бюджетна декларація? Це перше.  
Друге. Хто сьогодні займається митною політикою? Назвіть, 
будь ласка, прізвище посадової особи, бажано на рівні заступника 
міністра, яка в Міністерстві фінансів сьогодні опікується митницею, 
митною  справою, митною політикою. Тому що, згідно з Митним ко -
дексом Міністерство фінансів є також органом, який формує не тільки 
податкову, а й митну політику. Сьогодні в ДФС фактично всіх людей, 
які займалися митною політикою, наприклад, відповідних профільних  
заступників, звільнено, конкурс щодо призначення керівника на нову 
державну митну службу заблоковано, а нову митну службу не ство -
рено. Виникає запитання: хто сьогодні в державі відповідає за митну 
справу? Назвіть прізвище цієї людини.  
 
ГОЛОВУЮЧА.  Відпові дайте, будь ласка.  
 
ГРАДІЛЬ  А.І. Що стосується першого запитання, ви навели дати 
щодо річної декларації, це не стосується трирічної декларації. Я не 
визнавав і не визнаю, що ми порушуємо будь -які строки.  
Щодо другого запитання, це не питання порядку денно го. 
Я не знаю, хто і як формує цю політику.  
 
ГОЛОВУЮЧА.  Наступне запитання від народного депутата 
Івана Спориша. Будь ласка.  
 17 СПОРИШ  І.Д. Звичайно, дуже приємно, що все -таки ви разом 
із податковим комітетом однієї думки. Це досить важливі зміни, які 
повинн і відбутися. Усе -таки необхідно слово «інвалід» замінити сло -
вами «особа з інвалідністю» і таке інше. Так повинно бути.  
Водночас хочу запитати наступне. Ви сказали, що для таких змін 
в законі не потрібно абсолютно ніяких коштів із бюджету. Здається, 
немає жодних змін, щоб не потребувалися ці кошти. Тож все -таки 
кошти потрібно чи ні?  
Дякую.  
 
ГРАДІЛЬ  А.І. Так, хочу сказати, що думка Міністерства фінан -
сів повністю співпадає з думкою Комітету Верховної Ради України 
з питань податкової та митної політики щодо ц ього питання. Що сто -
сується додаткових видатків, справді, вони не потребуються. Якщо 
якісь видатки і будуть, їх можна абстрагувати, і вони будуть здійснені 
за рахунок коштів, передбачених головним розпорядником на ви -
конання їх основних функцій. Тому дода ткових коштів з державно -
го  бюджету для реалізації даного законопроекту не потрібно, як 
я і зауважив.  
 
ГОЛОВУЮЧА.  Слово для наступного запитання надається 
народному депутату пані Остріковій. Будь ласка.  
 
ОСТРІКОВА  Т.Г. Шановний пане Граділь, ви сьогодні в  сесій -
ному залі презентуєте не себе і свій напрям роботи, а Міністерство 
фінансів України як центральний орган виконавчої влади, який відпо -
відає за формування податкової та митної політики. Тож усі питання, 
пов’язані з цим законопроектом, стосуються пода ткової політики. 
Оскільки це пільга з ПДВ, то це стосується й митної політики. Голова 
комітету сказала, що товари, які виробляються на підприємствах, за -
снованих організаціями інвалідів, експортуються, відповідно це питан -
ня митної політики. І оскільки піл ьга впливатиме на показники бю -
джету – це питання бюджетної політики. Тому, будь ласка, дайте чітку 
відповідь на моє попереднє запитання: яка посадова особа в Україні 
сьогодні відповідає конкретно за митну політику.  
 
ГОЛОВУЮЧА.  Будь ласка, відповідайте.  18 ГРАДІЛЬ  А.І. Можу помилитися… (Шум у залі) . Ні, відповідно 
до порядку денного ми розглядаємо законопроект №  8402. Там немає, 
яка посадова особа відповідає… Хто, які там робляться… Справді, 
я  не себе презентую, але ви мене ставите в таке положення… Хто тен -
дера проводить… Я, справді, не готовий відповідати. Можливо, на -
ступного разу спитайте…  
 
ГОЛОВУЮЧА.  Будь ласка, говоріть у мікрофон.  
Наступне запитання також пані Острікової (Шум у залі).  
Я вас прошу відповідати в мікрофон. Не чутно вашої відповіді.  
Будь ласка, пані Острікова.  
 
ОСТРІКОВА  Т.Г. Шановний колего з уряду, я все -таки хочу 
зазначити, що ви як цілий заступник міністра фінансів мусите знати, 
хто опікується напрямом митної політики в Міністерстві фінансів, яка 
входить до предмету його відання. Якщо ви цього не знаєте, то вам не 
місце, мабуть, в цьому міністерстві. Це перше.  
Друге. Чи рахувало Міністерство фінансів фіскальні втрати від 
надання пільги? Чи не створить це перешкоду в подальшій співпраці 
з МВФ, враховуючи те, що українська влада, зокрема й міністр фінан -
сів, підписали в меморандумі, що ми не будемо давати нових пільг?  
 
ГОЛОВУЮЧА.  Будь ласка, пане Граділь, відповідайте.  
 
ГРАДІЛЬ  А.І. Шановна пані, зараз ми розглядаємо законопроект 
№ 8402 щодо заміни слів. Які пільги? Які зміни?  
 
ГОЛОВУЮЧА . Шановний пане заступнику міністра фінансів, 
хочу звернути вашу увагу, що коли депутати запитують, треба відпо -
відати. У мікрофон. Я розумію, але така парламентська демократія.  
Слово для наступного запитання надається пані Южаніній. Будь 
ласка.  
 
ЮЖАНІНА  Н.П.  Шановні колеги! Хочу внести ясність, оскіль -
ки заступник міністра – представник Міністерства фінансів не знає 
про ухвалене комітетом рішення. Це ж очевидно. Ви запитуєте в лю -
дини, яка не знає, про що говорилося на засіданні комітету.  19 До речі, це за уваження Міністерству фінансів. Коли ми прий -
маємо якісь додаткові рішення під час розгляду питань на засіданні 
комітету, ви не в курсі. Ці рішення вже давно є на сайті Верховної 
Ради, чому ви з ними не ознайомлені? Зараз саме те питання, на яке ви 
мали  б відповісти. Тому що відповідно до рішення комітету дію тим -
часової норми щодо нульової ставки, яка застосовується до продажу 
товарів і послуг для підприємств, заснованих громадськими об’єднан -
нями осіб з інвалідністю, ми продовжуємо до 2030  року. Вибачте, ко-
леги, не на п’ять, а на 10  років. Тобто ця норма має залишитися по -
стійною. Але оскільки щодо технічного написання Податкового кодек -
су її не можна перенести як постійну, ми її весь час продовжуємо. 
Наразі ми збільшуємо строк до…  
 
ГОЛОВУЮЧА.  Будь ласка,  додайте 1  хвилину для завершення.  
 
ЮЖАНІНА  Н.П.  Як ви ставитеся до продовження дії пільги 
щодо застосування нульової ставки з ПДВ для таких організацій? Хоч 
ви і не читали, що запропонував комітет, але ви вже зрозуміли з моїх 
слів. Тому дайте відповідь, будь ласка, на це запитання.  
 
ГОЛОВУЮЧА.  Будь ласка, пане Граділь.  
 
ГРАДІЛЬ  А.І. Підтримуємо пропозицію комітету.  
 
ГОЛОВУЮЧА.  Дякую. Прошу повертатися на робоче місце.  
Користуючись нагодою, хочу закликати урядовців, дійсно, актив -
ніше співпрацювати з пр офільними комітетами і відвідувати засідан -
ня, щоб мати можливість, насамперед, вести профільну дискусію.  
Колеги, уже виступили і доповідач, і співдоповідач. Отже, пере -
ходимо до обговорення. Прошу записатися від депутатських фракцій 
і груп на обговорення  цього законопроекту.  
Пані Южаніна, вам слово. Будь ласка.  
 
ЮЖАНІНА  Н.П.  Шановні колеги! Хочу все -таки узагальнити, 
щоб усі розуміли, які підприємства можуть користуватися пільгою, 
про яку я щойно сказала. Це підприємства, засновані громадськими 20 об’єднанн ями осіб з інвалідністю, де не менше 50  відсотків штатних 
працівників є особи з інвалідністю, фонд оплати праці яких становить 
не менше 25  відсотків загального фонду оплати праці усього підпри -
ємства. Це лише на товари, виготовлені безпосередньо ними. Тобт о 
ані перепродажі, ніяка інша продукція, лише та, що виготовляється 
ними, не підпадає під цю пільгу.  
Хочу донести до відома всіх, що сьогодні у нас діє нульова 
ставка для всіх товарів і послуг. Колего, можна, будь ласка, відійти!  
 
ГОЛОВУЮЧА.  Шановний пане  Брензовичу, я вас дуже прошу.  
 
ЮЖАНІНА  Н.П.  Взагалі… За спиною говориш, і ніхто не чує.  
 
ГОЛОВУЮЧА.  Додайте, будь ласка, 1  хвилину пані Южаніній. 
Прошу.  
 
ЮЖАНІНА  Н.П.  Ви маєте розуміти, що в Податковому кодексі 
є постійно діюча норма щодо застосування нульової ставки ПДВ для 
товарів і послуг, які експортуються. Тож, колегам, які запитували, 
скажу, що, як постійно діючу норму, ми не можемо її перенести. Тому 
з самого початку існування Податкового кодексу завжди існувала така 
норма для підприємств, заснов аних громадським об’єднанням осіб 
з інвалідністю, зараз ми вже так їх називаємо, яку весь час продов -
жують.  
Тож прошу не витрачати часу, оскільки люди стурбовані, що далі 
відбуватиметься в країні і щодо пільг, і стосовно них, щоб народні 
депутати саме нин ішнього скликання надали їм можливість відчувати 
себе стабільно в цьому житті і 10  років працювати, не думаючи, що 
далі робити.  
Прошу, щоб ми однозначно розуміли, що це не якась додаткова 
така, знаєте, недобра норма, з якої можуть скористатися в недобрих 
цілях або в цілях зловживання. Ця норма направлена виключно на під -
тримку підприємств, заснованих громадськими об’єднаннями осіб 
з інвалідністю, і тільки додасть їм можливості в подальшому пра -
цювати.  
Ще раз хочу…  21 Веде засідання Голова Верховної Ради Укра їни 
ПАРУБІЙ  А.В.  
 
ГОЛОВУЮЧИЙ.  Додайте, будь ласка, 30  секунд для завер -
шення.  
 
ЮЖАНІНА  Н.П.  Ще раз наголошую: чисельність цих під -
приємств значно скорочується, і це погана тенденція. Адже ми маємо 
надавати можливість таким підприємствам об’єднуватися і спі льно 
працювати. Саме працевлаштування таких людей, надання їм можли -
вості заробляти на своє життя – це наш обов’язок.  
Гадаю, цю норму повинні підтримати всі. Хвилююся, чи виста -
чить у нас 226  голосів. Якщо цього не відбудеться, не знаю, чи є якісь 
технічн і можливості перенести голосування на четвер. Думаю, ми не 
можемо втрачати віру людей у нас.  
 
ГОЛОВУЮЧИЙ.  Дякую.  
На жаль, Ніно Петрівно, немає можливостей переносити, але 
є  можливість зараз змобілізувати максимально людей. Голосування 
відбудеться орієнтов но за 20  хвилин. Досить часу, щоб усі представ -
ники фракцій змогли змобілізувати своїх людей, щоб вони прийшли, 
наголошую, на свої робочі місця. Підтримка людей з інвалідністю – це 
обов’язок кожного народного депутата. Через 20  хвилин я прошу всіх 
бути на своїх робочих місцях. Хто веде переговори, хто є в кулуарах, 
ви зараз маєте змогу всіх максимально змобілізувати, щоб були при -
сутні в залі. Я маю на увазі, члени всіх фракцій і груп через 20  хвилин 
повинні бути на своїх робочих місцях. Немає жодного випра вдання, 
чому народний депутат не на своєму робочому місці. Прошу за 20  хви-
лин всіх змобілізувати і привести в зал.  
Зараз слово для виступу від «Опозиційного блоку» надається 
Олександру Валерійовичу Долженкову. Хто ще хоче виступити від  
фракцій, повідомте. Будь ласка, пане Олександре.  
 
ДОЛЖЕНКОВ  О.В. , голова підкомітету Комітету Верховної 
Ради України з питань податкової та митної політики (загально -
державний багатомандатний виборчий округ, політична партія 
«Опозиційний блок») . Шановні г ромадяни України! Шановні колеги! 22 Зараз розглядається суто технічний законопроект, жодних змін щодо 
надання пільг, щодо створення будь -яких інших сприятливих умов 
для осіб з інвалідністю ним не передбачається. Такі норми для під -
приємств, 50  відсотків штат ної чисельності яких складається з осіб 
з інвалідністю, були завжди, ще з 2000  років вони існували в тому чи 
іншому вигляді. Фактично, цей законопроект спрямований на уніфіка -
цію термінологічного апарату, який стосується заміни слів «інвалід» 
словами «особ а з інвалідністю». Тобто, по суті, він суттєво не змінить 
становища з точки зору оподаткування осіб з інвалідністю.  
Що стосується результативності голосування. Шановний пане 
Голово! Ви чудово знаєте, що депутатів у залі засідання немає. 
«Опозиційний блок» , звичайно, буде підтримувати будь -які ініціативи, 
спрямовані на посилення захисту осіб з інвалідністю. Але, на жаль, ми 
мусимо констатувати, що достатньої кількості голосів зараз немає. 
Тож у мене прохання ініціювати розгляд цього питання саме в четвер. 
Можливо, ми матимемо можливість підтримати зазначену законодав -
чу ініціативу. Безперечно, її потрібно підтримувати. Врешті -решт, ми 
маємо моральний обов’язок перед людьми не називати їх інвалідами. 
Це особи з інвалідністю. Звичайно, всі повинні долучитися д о під -
тримки зазначеної законодавчої ініціативи.  
Дякую.  
 
ГОЛОВУЮЧИЙ.  Дякую.  
Тому я й попередив, щоб за 20  хвилин голови фракцій змобілізу -
вали всіх у залі. Такого не може бути, що людини немає на робочому 
місці. Мене зараз усі чують, і є представники ус іх фракцій, тож є змога 
максимально запросити народних депутатів до залу. Я не знаю і не 
зрозумію, де ще можуть бути народні депутати, окрім як на робочому 
місці. Я не пропустив голосування жодного закону в сесійній залі. 
Не  розумію, чому інші народні деп утати можуть вважати, що в свій 
робочий час вони можуть перебувати за межами сесійного залу. Отже, 
наголошую і нагадую ще раз, що уже через 15  хвилин відбудеться 
голосування. Прошу всіх бути присутніми в залі.  
Від фракцій є ще бажаючі виступити? Переходим о до виступів 
народних депутатів. Прошу уважно провести запис тих, хто має намір 
взяти участь в обговорені. Будь ласка, 15  хвилин.  
 23 Веде засідання Перший заступник Голови Верховної Ради  
України ГЕРАЩЕНКО  І.В. 
 
ГОЛОВУЮЧА.  Шановні колеги, переходимо до висту пів народ -
них депутатів України.  
До слова запрошується пані Южаніна. Пані Острікова, ви не 
виступили від фракції, ми вам потім 3  хвилини надамо.  
Будь ласка.  
 
ЮЖАНІНА  Н.П.  Шановний колего з «Опозиційного блоку», 
хочу уточнити, ми зараз говоримо про продов ження на 10  років 
нульової ставки ПДВ. Справді, це вже не технічний законопроект. 
Таким він був в урядовій редакції, яку ми почали розглядати на 
засіданні комітету, але коли ми внесли зміну, яку я щойно зачитала 
з трибуни, він став значущим для цих людей. Бо строк нульової ставки 
ПДВ для підприємств, заснованих громадськими організаціями осіб 
з інвалідністю, завершується в кінці 2019  року. Саме через це велику 
стурбованість такі підприємства висловили в листі до комітету. Ми 
його розглянули і ухвалили рішен ня продовжити дію норми на 10  ро-
ків. Вона існує з моменту запровадження Податкового кодексу, але не 
може бути постійною, тож підлягає розгляду в сесійному залі, щоб 
переносити строки дії. Отже, зараз ми вкотре розглядаємо цю норму, 
продовжуючи її на 10  років, щоб надати можливість стабільніше пра -
цювати підприємствам і не зменшуватися в кількості, адже сьогодні 
прослідковується така тенденція, а, навпаки, збільшуватися.  
Дякую.  
 
ГОЛОВУЮЧА.  Дякую.  
До слова запрошується народний депутат Лещенко. Будь ласка.  
 
ЛЕЩЕНКО  С.А. , голова підкомітету Комітету Верховної Ради 
України з питань запобігання і протидії корупції (загальнодержавний 
багатомандатний виборчий округ, партія «Блок Петра Порошенка») . 
Шановні громадяни України! Звичайно, законопроект, який ми розгля -
даємо, треба прийняти. Тому що це приведення українського законо -
давства у відповідність до міжнародних практик, це повага до прав 
людини, це зміна термінологій, яких уже давно не використовують 24 у світі. Звичайно, це повинно бути проголосовано. Але є пробл ема що -
до порожнього сесійного залу, тому що корупціонери поїхали на окру -
ги для того, щоб їх переобрали до парламенту.  
Єдине, що я можу сказати, сьогодні відбулося встановлення 
справедливості: Саакашвілі повернули громадянство. Це вирок режи -
му Порошенка , який займався переслідуванням інакомислячих, у та -
кий спосіб намагався…  
 
ГОЛОВУЮЧА.  Дякую.  
Шановний пане Сергію! Ви не раз зверталися до президії з про -
ханням дотримуватися Регламенту. Я дуже прошу, щоб ми в цьому 
були солідарними, і щоб ви виступали за  темою проекту Закону «Про 
внесення змін до Податкового кодексу України». Я вас дуже прошу. 
Це перше (Шум у залі) .  
Друге. Заради справедливості, ви тільки з’явилися в сесійному 
залі. Сподіваюся, ви були не в окрузі. А зараз, будь ласка, прошу, 
виступати з а темою законопроекту.  
 
ЛЕЩЕНКО  С.А.  Дякую. Я так розумію, що головуюча вже 
вживається в роль нового лідера партії Порошенка, щоб вирішувати, 
кому виступати…  
 
ГОЛОВУЮЧА.  Дякую. Шановні колеги, я сама вирішу, у якій 
ролі мені бути. Мене не треба рекламуват и. Пане Сергію, я вам потім 
дам 3  хвилини, якщо ви виступатимете за темою законопроекту.  
Наступний виступ народного депутата Левченка. Будь ласка.  
 
ЛЕВЧЕНКО  Ю.В. , голова підкомітету Комітету Верховної 
Ради України з питань бюджету (одномандатний виборчий о круг 
№ 223, м.  Київ, політична партія «Всеукраїнське об’єднання «Свобо -
да»). Насамперед пані головуюча, будь ласка, будьте такі принципові, 
як ви щойно були з паном Лещенком, до всіх інших депутатів, коли 
вони виступають не за темою. У цій сесійній залі не  за темою 
виступають дуже часто.  
 
ГОЛОВУЮЧА.  Дякую. Я дуже часто перериваю такі виступи. 
Будь ласка.  25 ЛЕВЧЕНКО  Ю.В.  Але дуже часто, за якимось дивним збігом 
обставин, такі виступи не перериваються, якщо виступають представ -
ники фракції БПП. Це так, ремарка.   
Мій виступ буде, власне кажучи, за темою. Він стосуватиметься 
того, що треба зробити, щоб цей законопроект було прийнято. Оскіль -
ки зараз його, насправді, не буде прийнято попри те, що він дуже по -
трібний і це треба зробити, через недостатню кількість на родних депу -
татів у сесійному залі Верховної Ради України.  
Що треба зробити, щоб народних депутатів було достатньо? 
Звертаю увагу на те, що минулого тижня, 22  травня, у цьому сесій -
ному залі багато представників і президії, і фракцій колишньої коаліції 
рвали на собі сорочки і кричали про відкриті списки. Я проаналізував 
стенограму того засідання, де понад 50  разів згадували відкриті спи -
ски. Так ось, якщо б зараз у цьому сесійному залі виконали обіцянку 
і розглядали за поправками у другому читанні Виборчий  кодекс, вико -
ристовували б належним чином сесійний час, роботу Верховної Ради 
України, то після розгляду Виборчого кодексу ми могли б прийня -
ти  цей законопроект. Виходить замість того щоб займатися такою ко -
рисною справою, відбувається фарс, фантасмагорі я, якийсь цирк. На 
жаль, зараз цей дуже потрібний законопроект буде провалено через 
недостатню кількість народних депутатів у сесійному залі, а ми мог -
ли б розглянути Виборчий кодекс.  
Тож звертаюся до президії: будь ласка (і ви, пані Ірино, я взяв 
стеногр аму, також не раз минулого тижня згадували відкриті списки), 
давайте вже завтра розпочнемо розгляд Виборчого кодексу в другому 
читанні за поправками, щоб не провалювати такі важливі законо -
проекти, як цей проект №  8402. А цей важливий законопроект прий -
няти вже після розгляду Виборчого кодексу, коли більшість народних 
депутатів повернуться з їхніх агітаційних поїздок і будуть готові 
розглядати серйозні законопроекти.  
Дякую.  
 
ГОЛОВУЮЧА.  Дякую.  
Шановний пане Лещенко, я надам вам навіть 3  хвилини, якщо ви 
виступатимете за темою законопроекту. Не зараз, після всіх висту -
паючих.  
До слова запрошується народний депутат Пинзеник. Будь ласка.  26 ПИНЗЕНИК  В.М. , член Комітету Верховної Ради України 
з питань бюджету (загальнодержавний багатомандатний виборчий 
округ, пар тія «Блок Петра Порошенка») . Шановні колеги! Це уні -
кально простий і абсолютно безневинний законопроект, у якому 
передбачається в усіх законах, де використовується слово «інвалід», 
замінити словами «особа з інвалідністю». Якщо Міністерство фінансів 
пропуст ило якийсь закон, бо їх багато, де використовується цей 
термін, то, не думаю, що це проблема, і ми могли б прийняти його за 
основу та в цілому. Проте після доповіді в залі цей законопроект пере -
став бути таким безневинним, тому, що з’являється норма, яка в загалі 
не має відношення до того, що хотів вирішити уряд, – змінити слова, 
уточнити термінологію. Якщо ви уважно слухали, тут з’являється 
продовження дії нульової ставки ПДВ.  
Я не хочу навіть дискутувати з приводу того, потрібна чи ні ця 
нульова ставка, а хочу звернутися до керівництва Верховної Ради та 
до всіх колег. Уряд вніс законопроект (перше читання). Поправки 
можна вносити до законопроекту, прийнятого в першому читанні. 
Давайте припинимо практику внесення поправок до урядового проек -
ту. Законопроект уряду ми голосуємо за основу, я раджу всім його під -
тримати. Але прошу не допускати включення норм, які уряд не пода -
вав, бо ми розглядаємо його в першому читанні.  
 
ГОЛОВУЮЧА.  Дякую, що ви повернули нас до тіла законо -
проекту.  
До слова запрошується народни й депутат Віктор Кривенко, 
якому передає слово пан Кишкар. Будь ласка.  
 
КРИВЕНКО  В.М. , заступник голови Комітету Верховної Ради 
України з питань бюджету (загальнодержавний багатомандатний 
виборчий округ, політична партія «Об’єднання «Самопоміч») . 
Справді, в Україні є багато проблемних питань у багатьох сферах, 
зокрема щодо ставлення держави до осіб з інвалідністю. Сотні, тисячі, 
мільйони українців не можуть вийти на вулиці, потрапити до органів 
державної влади. Це питання не сьогоднішнє і не вчорашнє, це пи -
тання багатьох урядів, зокрема й чинного.  
Прем’єр -міністр написав заяву про відставку. Я з подивом 
дізнався про рішення однієї з найбільших фракцій (учора дивився по 
телевізору), члени якої кажуть, що приймуть рішення щодо голосу -
вання за відставку після  особистого спілкування з Прем’єр -міністром. 27 А можна не дурити так людей? У нас не рабовласницький лад, щоб 
приймати рішення, коли людина сама написала заяву про відставку, 
яку Народний Рух України вимагав не один рік, щоб її задовольнити.  
Переживаю, що та ка кількість сьогодні народних депутатів 
(погляньте, переді мною близько 50  місць народних депутатів взагалі 
пусті, але прапорці є) – це розминка та тренування перед четвергом, 
коли голосуватимуть за відставку уряду.  
Закликаю всіх народних депутатів бути на роботі і дати свою 
оцінку діяльності уряду пана Гройсмана. Закликаю виборців подиви -
тися, хто буде на роботі, а новообраного Президента все -таки внести 
обіцяні законопроекти щодо соціального захисту, зокрема й захисту 
осіб з інвалідністю.  
До речі, мені  дуже приємно, що «Опозиційний блок» захищає 
пана Прем’єр -міністра. Можливо, наші слухачі та глядачі не чують, 
а я чую, як вони кажуть, що не треба говорити про уряд, треба гово -
рити про щось інше. Побачимо, які насправді ініціативи Президент 
внесе найближ чими тижнями щодо енергетики, зокрема щодо тарифів, 
щодо економічних питань, щодо імпічменту.  
Закликаю Президента стати героєм, першим Президентом, який 
внесе законопроекти про імпічмент, власне, себе, про зняття недотор -
канності з Президента, суддів, і що до захисту осіб з інвалідністю.  
Дякую.  
 
ГОЛОВУЮЧА.  Дякую.  
Шановні колеги, перепрошую. Увесь час до президії звертаються 
із сесійної зали з вимогами дотримуватися Регламенту. Водночас, 
коли головуюча звертається до виступаючого з проханням дотриму -
ватися  Регламенту і обговорювати законопроект, не чують один 
одного. Це несправедливо і нечесно. Прошу, обговорювати законо -
проект щодо осіб з інвалідністю. Особливо дякую пану Пинзенику за 
те, що він повернув нас до тіла законопроекту.  
Пане Левченко, ви будете  ще виступати? Будь ласка. Я пам’ятаю.  
 
ЛЕВЧЕНКО  Ю.В.  Дякую. Насамперед, щодо законопроекту, 
власне кажучи, який ми розглядаємо. Так, він важливий. Я погоджу -
юся з паном Пинзеником, що неприпустимо за жодних обставин з го -
лосу вносити до нього будь -які по правки. Він має розглядатися ви -
ключно в першому читанні, треба хоч іноді згадувати про Регламент. 28 На превеликий жаль, Закон України «Про Регламент Верховної Ради 
України» дуже рідко згадується і виконується в цьому сесійному залі. 
Тож голосуємо за цей зак онопроект в першому читанні.  
Треба розуміти, що питання наших співвітчизників – осіб 
з  інвалідністю насправді не вирішується, навіть близько, якимось 
одним законопроектом чи не стосується взагалі одного законопроекту. 
Це питання підходу виконавчої влади,  сесійного залу до людяності. 
Взагалі треба бути просто людьми, а не невідомо ким. Треба піклува -
тися про тих людей, які знаходяться в гіршому становищі, ніж ви. На 
превеликий жаль, роками всі влади – нинішня, минула, позаминула не 
дуже сильно про це хвилю валися. Якщо казати про доступність тих чи 
інших об’єктів державної влади, будь -яких інших громадських об’єк -
тів, наскільки до них фізично можуть дістатися, зокрема особи, які не 
можуть самостійно пересуватися, це взагалі майже неможливо, і це 
жахливо. Дуж е багато в цій сесійній залі розказують про Західну 
Європу, проте чомусь дуже мало роблять у  контексті Західної Європи. 
Власне кажучи, це стосується й цього законопроекту.  
Хотів би ще раз зазначити важливий момент, що, на превеликий 
жаль, цей законопроект  зараз не буде проголосовано. Пані Ірино, якби 
на цьому сесійному тижні більшість зробила те, що обіцяла з цієї 
трибуни, рвала на собі сорочки, кричачи про відкриті списки: «Будуть 
відкриті списки! Не дамо, щоб були закриті списки! Давайте відкриті 
списки! ». Але чомусь в порядку денному немає розгляду цього за -
конопроекту. Чомусь його немає. Якби ми розглядали зараз… При -
йшов пан Парубій, який також багато розказував про відкриті списки. 
Якщо б зараз ми розглядали у другому читанні за поправками законо -
прое кт щодо відкритих списків, тоді цей важливий законопроект щодо 
осіб з інвалідністю не був би провалений. У такий спосіб ми зробили б 
дві корисні речі для держави – нарешті прийняли б закон про відкриті 
списки (про які так багато кажуть), і мали б шанс на п рийняття цього 
дуже потрібного законопроекту. А на превеликий жаль, немає ані 
того, ані того.  
 
ГОЛОВУЮЧА.  Дякую. У президії знаходяться оптимісти – 
Андрій Володимирович і я. Переконані, що народні депутати ниніш -
ньої каденції приймуть закон про відкриті сп иски.  
 29 Веде засідання Голова Верховної Ради України  
ПАРУБІЙ  А.В.  
 
ГОЛОВУЮЧИЙ.  А ще хочу наголосити, що в президії 
є прихильники Регламенту Верховної Ради України, і ви знаєте, що 
без рішення комітету неможливо поставити на розгляд будь -який 
законопроект. Т ож зараз ми докладаємо всіх зусиль, щоб завтра, тобто 
в середу, відбулося засідання Комітету з питань правової політики та 
правосуддя і рішення було б ухвалено. Я звернувся до голови комітету 
з проханням, щоб були підтримані всі напрацювання робочої групи,  
і він в цілому погоджується з цією логікою.  
Отже, колеги, ми ще подискутуємо, але відразу після рішення 
комітету ми зможемо перейти до формування таблиці та розгляду 
Виборчого кодексу з відкритими списками. Члени комітету на цю 
роботу налаштовані оптиміст ично. Колеги, не треба спекулювати на 
цьому питанні, бо робоча група, до якої входили найкращі спеціалісти, 
працювала майже 10  місяців, і тільки в березні вони завершили свою 
роботу (Шум у залі).  
 
ГОЛОС ІЗ ЗАЛУ.  (Не чути) . 
 
ГОЛОВУЮЧИЙ.  На сьогодні робоча г рупа завершила своє 
засідання. Ми зможемо отримати рішення комітету і перейти до 
розгляду Виборчого кодексу. Треба бути відповідальними, читати та 
вчити Регламент, щоб розуміти, як тільки буде рішення комітету, ми 
відразу невідкладно перейдемо до розгляду Виборчого кодексу, авто -
ром якого я маю честь бути.  
Дякую.  
До слова запрошується Борислав Береза. Будь ласка.  
 
БЕРЕЗА  Б.Ю. , заступник голови Комітету Верховної Ради 
України з питань запобігання і протидії корупції (одномандатний 
виборчий округ №  213, м.  Київ, самовисуванець) . Дякую, пане Андрію. 
Хочу сказати, що, мабуть, в цьому залі жоден з присутніх не проти 
того, щоб внести зміни до Податкового кодексу України – замінити 
слова «інвалід», «інвалід війни» та «дитина -інвалід» в усіх відмін -
никах, числах сл овами «особа з інвалідністю», «особа з інвалідністю 30 внаслідок війни» і так далі. Але питання в іншому. Пане Андрію, ви  ж 
розумна людина, і я розумна людина. Бачите, скільки зараз депутатів? 
Ви ж розумієте, що цей законопроект не буде, на жаль, прийнято, і це 
ми повинні визнати. На жаль, наші бажання прийняти цей законо -
проект співпали з тим, що в залі відсутня необхідна кількість депу -
татів. Я не знаю, чи присутні в сесійному залі 100  народних депутатів, 
чи ні, але це проблема, з якою ми стикнемося і завтра . На жаль, цій 
Верховній Раді залишилося не дуже багато часу. Даний законопроект 
дуже важливий, але є ще один законопроект, який може посилити 
роботу Верховної Ради – це законопроект про тимчасові слідчі комісії. 
Я хотів би, щоб народні депутати цього скли кання проголосували його 
в другому читанні з тим, щоб за його допомогою посилити роботу 
наступних скликань. Тому що те, що ми можемо зробити для Украї -
ни – посилити вплив українського парламенту на все, що відбувається 
в Україні. Це єдиний механізм для впл иву, який ми можемо надати 
тим, хто прийде після нас.  
Я не вірю в те, що зараз ми зберемо голоси не тому, що немає 
потенціалу, а тому, що зараз у залі немає голосів. Я хотів би, щоб на 
наступному пленарному тижні ми все -таки розглянули у другому чи -
танні п роект Закону «Про тимчасові слідчі комісії і тимчасові спеці -
альні комісії Верховної Ради України», адже це наш обов’язок.  
Дякую.  
 
ГОЛОВУЮЧИЙ.  Дякую. Тільки дуже кумедно, коли ви мене 
агітуєте за речі, які я проголошую і проповідую. Учора на засіданні 
Погоджувальної ради я повідомів і дав доручення Комітету з питань 
правової політики та правосуддя щодо розгляду законопроекту про 
відкриті списки і дав доручення Комітету з питань Регламенту та 
організації роботи Верховної Ради України розглянути законопроект  
про тимчасові слідчі комісії. Я розраховую на те, що завтра обидва 
комітети ухвалять рішення, і ми зможемо розглянути спочатку (наго -
лошую, бо він коротший) законопроект про тимчасові слідчі комісії, 
там 1  тисяча 600  поправок. Якщо завтра буде рішення ком ітету, ми 
зможемо вже в четвер, тобто післязавтра, перейти до його розгляду. 
Це моя принципова позиція. А потім відразу перейти до проекту 
Виборчого кодексу. Він більший, адже містить 4,5  тисячі поправок, 
і необхідно, щоб Апарат міг цю таблицю звести. Це з айме більше часу. 31 Ось такий наш план на найближчий період, і я його запропонував на 
засіданні Погоджувальної ради. Нам треба тільки, колеги, сконцен -
труватися.  
Я 20  хвилин тому попередив, щоб усі були присутні на робочих 
місцях. Зараз ще раз звертаюся до голів фракцій, які відповідають за 
дисципліну, щоб усі були присутні на робочих місцях.  
Хочу наголосити, у зв’язку з тим що я брав репліку. Зараз надам 
слово для виступу Івану Споришу, за ним – від фракцій Радикальної 
партії та «Об’єднання «Самопоміч», пот ім репліка, заключне слово 
і переходимо до прийняття рішення.  
Колеги, я не розумію тих депутатів, які виходять із залу. 
Навпаки, зараз маємо всі змобілізуватися, зібрати максимальну кіль -
кість народних депутатів у сесійному під час прийняття рішення.  
Іван Спориш. Будь ласка.  
 
СПОРИШ  І.Д. Звичайно, знову -таки хочу нагадати залу, що ми 
розглядаємо законопроект №  8402. Що тільки ми не говорили, висту -
паючи і з трибуни, і з залу. Дуже хотілося б, дійсно, щоб ми обгово -
рювали цей законопроект. Тільки те, що Ніна  Петрівна Южаніна два -
три рази виступила і вже так нам розжувала, що, мабуть… Справді, 
вже всі фракції готові підтримати даний законопроект.  
Проте, на жаль, ми бачимо, що, дійсно, у сесійному залі не ви -
стачає народних депутатів. Адже зараз ми говоримо сам е про соціаль -
ний захист людей з інвалідністю, зокрема про те, на чому було наголо -
шено, – це продовження строку пільги ПДВ на 10  років. Вважаю, ми 
повинні сьогодні проголосувати цей законопроект, адже навіть сама 
зміна терміна «інвалід» на «особа з інвалі дністю» – це вже великий 
плюс для тих людей.  
Думаю, ми повинні підтримати сьогодні рішення Комітету 
з питань податкової та митної політики, разом проголосувати даний 
законопроект, тому що це досить важливо, і говорити тільки, дійсно, 
про даний законопроек т, а не про вибори, які відбудуться. Адже сього -
дні у виступах тільки й чути: «Вибори, вибори, вибори».  
Давайте повернемося до виступів щодо даного законопроекту.  
Дякую.  
 
ГОЛОВУЮЧИЙ.  Дякую.  32 Від фракції Радикальної партії до слова запрошується Олег 
Валерій ович Ляшко. За ним – «Об’єднання «Самопоміч». Про послі -
довність виступів я вже казав.  
 
ЛЯШКО  О.В. , член Комітету Верховної Ради України з питань 
податкової та митної політики (загальнодержавний багатомандат -
ний виборчий округ, Радикальна партія Олега Ляшк а). Шановні 
українці! Шановні колеги! У парламенті нечасто розглядаються зако -
нопроекти щодо захисту людей з інвалідністю. Замість того, щоб об -
говорювати проблеми осіб з інвалідністю по суті, а їх в Україні понад 
2 мільйони, говорять про що завгодно: про відкриті, закриті списки, 
про Саакашвілі, про чорта лисого, ще про щось, окрім проблем 2  міль -
йонів людей, які живуть, як в пеклі. Не дай Боже, нікому бути особою 
з інвалідністю в Україні.  
Колись на прохання журналістів я сів на візок, щоб відчути себе 
людиною з ДЦП. Я не зміг проїхати 100  метрів. Одразу ж ударився об 
перший бордюр і ледь не випав із того візка. А мільйони людей щодня 
стикаються з цими перепонами: не можуть дістатися до лікарні, апте -
ки, будинку культури, школи, дитячого садка, до власного будинку не 
можуть заїхати. Я познайомився з однією сім’єю з Рівного, де чоло -
вік – інвалід, прикутий до візка. Він піднімається на четвертий чи 
п’ятий поверх без ліфта. Аналогічна історія й у Кам’янець -Поділь -
ському. Там я також познайомився з однією сім’є ю, у якій молода 
мама має двох неповнолітніх дітей (двійня) з ДЦП. Вони отримали 
маленьку квартиру на четвертому поверсі, і 12  років вона цих дітей 
тягає на собі. У Боярці закривають єдиний в Україні будинок для не -
зрячих людей, тому що 15  гектарів землі з  лісом хочуть прикарманити. 
Сотні незрячих людей, які мали можливість хоча б раз на 1  рік при -
їхати поспілкуватися, викидають з цього приміщення.  
Допомога по догляду за особою з інвалідністю на місяць стано -
вить 17  гривень. А представники Міністерства фін ансів приходять 
в цей зал, про щось кажуть, замість того щоб внести зміни до бюдже -
ту. Ми пропонуємо переглянути бюджет і для реального подолання 
бідності встановити допомогу по догляду за особою з інвалідністю не 
менше мінімальної заробітної плати. А тако ж, щоб цей догляд зарахо -
вувався до трудового стажу. Тому що мати, батько все життя догляда -
ючи свою неходячу, незрячу, лежачу дитину, тяга ють її на собі, не 33 відмовляючись від неї, не віддаючи її до дитячого будинку, не пере -
кладаючи своїх проблем на потр еби держави, отримують 17  гривень 
на місяць і не мають трудового стажу.  
Ми наполягаємо на невідкладному перегляді Закону України 
«Про Державний бюджет України на 2019  рік», щоб встановити видат -
ки на вирішення проблем осіб з інвалідністю – не менше 3  відсотки від 
ВВП. Щоб жодна будівля, жодна дорога, жоден інфраструктурний 
проект не вводився в експлуатацію без урахування проблем осіб з ін -
валідністю. Оце буде реальна підтримка цих 2  мільйонів українських 
громадян, яких ви задовбали своїми розмовами замість  реального ви -
рішення питання. Такий реальний шлях ми пропонуємо.  
 
ГОЛОВУЮЧИЙ.  Від фракції «Об’єднання «Самопоміч» слово 
надається пані Остріковій. Поверніться, будь ласка, до рідної фракції.  
 
ОСТРІКОВА  Т.Г. Шановні колеги! Ми розглядаємо дуже про -
стий з аконопроект. Переконана, усі вже зрозуміли його зміст. Міні -
стерство фінансів пропонує у Податковому кодексі слово «інвалід» 
замінити словами «особи з інвалідністю». Це, справді, важливі слова. 
Думаю, що ці особи з інвалідністю, набагато більше потребували  і ці-
нували б, якби Міністерство фінансів не подавало б нам технічних, 
неякісно підготовлених законопроектів, а переглянуло б у Податково -
му кодексі ті норми, які стосуються можливої підтримки, стимулюван -
ня, зокрема податкових пільг. Цей законопроект є ч ерговим прикла -
дом некомпетентності Міністерства фінансів, яке комплексно не думає 
про потреби тих чи інших категорій громадян.  
Зараз колега мені каже, що на його окрузі в Білій Церкві є УТОС, 
яке якраз і виробляє таку продукцію: магніти, інші дрібні това ри, які 
сьогодні експортуються. Хочу сказати Міністерству фінансів: подя -
куйте цим підприємствам, цим людям, що вони працюють, не дивля -
чись на те, що мають інвалідність, забезпечують себе, свої сім’ї, не 
стоять в черзі за субсидіями та іншими адресними пі льгами від дер -
жави. Ви мали б про них подбати, а не депутати і не комітет. Ви 
мали  б сформувати цілісну податкову політику щодо різних категорій 
підприємств, секторів економіки.  
Чому я сьогодні запитувала про митницю? Тому що, як сказав 
голова комітету, ця продукція, яка виробляється на підприємствах, 34 заснованих громадськими організаціями інвалідів, також експорту -
ється. І вони сьогодні стикають на митницях із затримками, а не із 
спрощеннями, із силовим тиском та поборами. Чому так стається? 
Хочу вас поін формувати, шановні колеги, що сьогодні в державі 
немає жодної посадової особи, яка б відповідала за митну політику. 
Тому що Державна фіскальна служба знаходиться в процесі реорга -
нізації, з неї виокремлено і створено Державну податкову службу, 
а створення Державної митної служби заблоковано. Тому що конкурс 
на обрання керівника блокується позовом народного депутата з БПП.  
Хочу, колеги, поінформувати, що ми маємо в остаточному 
підсумку. План на травень щодо митних платежів був 29,4  мільярда, 
а фактично – 22,3 мільярда. Виконання плану – 76 відсотків. Така сама 
ситуація й за підсумками чотирьох місяців. Виконання плану щодо 
митних платежів на рівні 80  відсотків. Саме тому, шановні колеги, ми 
сьогодні чуємо заяви очільників ДФС про те, що вони починають 
чергов у серію різних програм: «Контрабанда – стоп!», план «Бастіон» 
і так далі. А насправді, це не інакше, як силовий тиск на бізнес, коли 
представники різних правоохоронних органів в період безвладдя, 
в період відсутності посадової особи, яка опікується митною справою, 
тиснутимуть на підприємців на митних постах.  
Тому, шановні колеги, цей законопроект, безумовно, треба під -
тримати з тими пропозиціями, які озвучила голова комітету, в пер -
шому читанні. Ми готові це зробити. Але ми разом повинні комплек -
сно підійти  до цього питання і подумати, що сьогодні формує бюджет, 
і чому в державі знищується митна справа.  
Дякую.  
 
ГОЛОВУЮЧИЙ.  Колеги, ще раз закликаю подивитися, кого 
немає і запросити народних депутатів до залу. Від «Опозиційного 
блоку» – Михайло Папієв, будь ла ска. Потім від БПП – Ніна Южаніна.  
 
ПАПІЄВ  М.М. , голова підкомітету Комітету Верховної Ради 
України з питань Регламенту та організації роботи Верховної Ради 
України (загальнодержавний багатомандатний виборчий округ, 
політична партія «Опозиційний блок») . Дякую. Шановні народні 
депутати України! Шановні громадяни України! Знаєте, якось дивно 
спостерігати взагалі за тим, що відбувається у Верховній Раді України. 35 Верховна Рада України, яка не працювала протягом 4,5  років, зараз 
згадали, що є особи з інвалідніс тю, відповідні міжнародні зобов’я -
зання України перед цими особами. І Кабінет Міністрів України – така 
потужна структура, яка також є суб’єктом законодавчої ініціативи, 
розродилася цим законопроектом. Справді, слон народив мишу.  
Фактично люди мали б взагал і розумітися щодо законодавчого 
поля України. Бо, коли читаєш цей законопроект, цілком вірно, треба 
було б відповідно до конвенції замінити слово «інвалід» словами 
«особи з інвалідністю». Проте Кабінет Міністрів України мав би зна -
ти, що існує ще й Закон У країни «Про основи соціальної захищеності 
осіб з інвалідністю в Україні». І в цьому ж законі (увага!) Кабінет 
Міністрів посилається на Фонд соціального захисту інвалідів. Скажіть, 
будь ласка, хто заважав Кабінету Міністрів внести зміни ще й до назви 
цього закону – Фонд соціального захисту осіб з інвалідністю? Ще 
один сьогодні взагалі найкричущіший факт, на який я змушений 
звернути увагу.  
Пане Голово, до яких пір ви підтримуватимете цю практику, 
коли суб’єктом законодавчої ініціативи є Кабінет Міністрів Укр аїни, 
і представник комітету, предметом віддання якого є цей законопроект, 
виходить і починає під час розгляду його в першому читанні вносити 
якісь свої зміни і поправки, про що каже Віктор Михайлович. Це 
абсолютний нонсенс, абсурд, ганебна практика. У нас  на розгляді 
законопроект у першому читанні, ми його приймаємо або за основу, 
або направляємо суб’єкту законодавчої ініціативи, або повертаємо на 
повторне перше читання, багато є відповідних рішень, передбачених 
Регламентом. Немає такої норми, відповідно д о якої голова комітету 
у першому читанні з голосу щось зачитує, а ми щось голосуємо. Не 
може такого бути. Треба або приймати його за основу, і, якщо мають 
таке бажання, нехай працюють до другого читання, або не голосувати 
за нього. Це абсолютний нонсенс. М и вже дійшли до того, що пору -
шення Регламенту є ті, які заохочуються президією Верховної Ради 
України.  
Давайте все -таки, коли є лебедина пісня Верховної Ради, хоч 
зараз навчимося дотримуватися Закону України «Про Регламент 
Верховної Ради України».  
«Опоз иційний блок» голосуватиме цей законопроект за основу.  
 36 ГОЛОВУЮЧИЙ.  Дякую.  
Від «Блоку Петра Порошенка» слово надається Ніні Южаніній. 
Прошу запрошувати депутатів до залу.  
 
ЮЖАНІНА  Н.П.  Шановні колеги! Шановні громадяни України! 
Чи не дивно вам зараз чути про дотримання Регламенту саме під час 
розгляду законопроекту, який так потрібен не простим людям, а осо -
бам з обмеженою можливістю працювати. Ми поставимо саме зараз 
крапку і будемо дотримуватися виключно Регламенту, тому що про -
довження дії пільги відбув ається всупереч тексту проекту закону 
в першому читанні. Нам не соромно про це говорити?  
Я не казатиму про те, що, справді, урядовий законопроект 
з  технічної точки зору неякісний, що урядом не переглянуті і не 
ухвалені зміни до Податкового кодексу, які с тосувалися пільг саме 
щодо тих соціальних сфер, які ми маємо продовжувати захищати, які, 
справді, не суперечать меморандуму з МВФ. Я про це мовчу. А якщо 
ви порушили це питання, тоді послухайте. Що в цьому негожого, що 
саме зараз до нас звернулися такі під приємства, дбаючи про свою 
подальшу захищеність? Чому ми не можемо прийняти цих змін?  
На жаль, у нас не вистачає голосів. Справді, всі присутні, 
впевнена, голосуватимуть саме за прийняття даного проекту закону 
у  першому читанні з урахуванням змін, запроп онованих комітетом. 
І  не якийсь там комітет, а Комітет з питань податкової та митної 
політики, куди делеговані представники всіх фракцій, і де якраз зав -
жди працює 17, 20, 25  людей, для того щоб вносити на розгляд в зал 
виключно зважені закони.  
Шановні к олеги, звісно, нас зараз мало в залі, зокрема і пред -
ставників БПП, для прийняття даного законопроекту. Але я все -таки 
звертаюся до вас. Попередні законопроекти ми ставили на рейтингове 
голосування, а цей, такий важливий для захисту тих осіб, які його 
потр ебують, ми поставили, на жаль, прямо на розгляд.  
Тож я закликаю всіх голосувати, й далі намагатимуся, все -таки, 
реалізувати найближчим часом те прохання, яке пролунало до 
комітету.  
 
ГОЛОВУЮЧИЙ.  Cподіваюся, зараз ви зробите надзусилля, щоб 
депутати зайшли до залу і взяли участь в голосуванні.  37 Слово для репліки надається Сергію Лещенку. Колеги, за 3  хви-
лини відбудеться голосування, прошу всіх займати робочі місця.  
Будь ласка.  
 
ЛЕЩЕНКО  С.А.  Шановні громадяни України! Мені було на -
дано слово для репліки піс ля тієї перепалки, коли мені хотіли закрити 
рота на трибуні українського парламенту – єдиного законодавчого 
органу демократії в нашій країні. Хочу сказати, що рота ви мені не 
закриєте. Я як робив, так і робитиму все, щоб українські громадяни 
жили краще, ви криватиму шахрайські дії олігархів і корупціонерів. 
Порошенко за це вже заплатив на виборах. Наступним заплатить 
Луценко – людина, яка з останніх сил тримається за крісло. Коли 
Президент Зеленський сказав на трибуні «іди геть!»… Він намагається 
за будь -яку ціну… Затягнув Україну в авантюру з Джуліані для того, 
щоб залишитися в кріслі Генерального прокурора.  
Хочу сказати Луценку, що він за це заплатить свою політичну 
ціну. Він заплатить за те, що на весь світ у цьому залі розказував про 
Саакашвілі. Завтра С аакашвілі повертається в Україну. Я не заздрю 
цій людині (Луценку), тому що він за свої дії платитиме щодня. Краще 
нехай раніше йде з посади і не ганьбиться на цьому місці.  
 
ГОЛОВУЮЧИЙ.  Отже, колеги, із заключним словом виступить 
заступник міністра фінансі в, і переходимо до прийняття рішення. 
Прошу голів фракцій всіх народних депутатів запросити до залу. Про -
шу секретаріат Верховної Ради України повідомити, що через 3  хви-
лини відбудеться голосування.  
Для заключного слова запрошується заступник міністра фі нансів 
Андрій Іванович Граділь. Будь ласка.  
 
ГРАДІЛЬ  А.І. Шановні народні депутати! Прошу підтримати 
законопроект №  8402, який я доповідав від Міністерства фінансів. 
У ньому йдеться про заміну слів відповідно до меморандуму, що не 
потребує додаткових витр ат з бюджету. Прошу його підтримати, від -
повідно до меморандуму. Це не заважатиме вносити зміни до інших 
законів. Ті зауваження і пропозиції, що були висловлені, я записав. 
Ми їх відпрацюємо в майбутньому.  
Дякую.  38 ГОЛОВУЮЧИЙ.  Отже, переходимо до прийняття р ішення.  
Колеги, будь ласка, зайдіть до залу, щоб ми не поверталися. 
Прошу зайняти робочі місця і підготуватися до голосування. Це те пи -
тання, яке має об’єднувати зал. Будь ласка, подивіться, кого немає 
поруч і запросіть до залу.  
Ставиться на голосування пропозиція комітету про прийняття 
за  основу проекту Закону «Про внесення змін до Податкового кодексу 
України» (№  8402). Прошу підтримати дуже уважно, кожен голос. 
Голосуємо.  
«За» – 186. 
Прошу, хто не встиг, заходити до залу. Зараз я поставлю на 
голосуванн я пропозицію про повернення.  
Покажіть по фракціях і групах.  
«Блок Петра Порошенка» – 60, «Народний фронт» – 44, «Опози -
ційний блок» – 20, «Об’єднання «Самопоміч» – 11, Радикальної партії 
Олега Ляшка – 15, «Батьківщина» – 3, «Воля народу» – 1, «Партія 
«Від родження» – 4, позафракційні – 28.  
Колеги, прошу всіх зайняти робочі місця і взяти участь у го -
лосуванні. Прошу змобілізуватися, подивитися кого немає в залі 
і запросити.  
Ставиться на голосування пропозиція повернутися до голосу -
вання за основу проекту З акону «Про внесення змін до Податкового 
кодексу України» (№  8402). Прошу кожного відповідально голосу -
вати. Прошу підтримати. Голосуємо.  
«За» – 180. 
Ще менше.  
Останній раз поставлю, якщо не буде голосів, перейду до 
голосування про повернення до комітету.  
Отже, колеги, ще раз ставлю на голосування пропозицію повер -
нутися до голосування за основу проекту Закону «Про внесення змін 
до Податкового кодексу України» (№  8402).  
Прошу підтримати. Голосуємо.  
«За» – 178. 
Ставлю наступну пропозицію. Хто за те, щоб пове рнути 
законопроект до комітету для підготовки на повторне перше читання, 
прошу проголосувати. Прошу підтримати. Голосуємо.  
«За» – 173. 39 Остання пропозиція, яку я маю поставити на голосування, – 
повернути суб’єкту права законодавчої ініціативи.  
Отже, стави ться на голосування пропозиція про повернення 
проекту Закону «Про внесення змін до Податкового кодексу України» 
(№ 8402) суб’єкту права законодавчої ініціативи. Прошу підтримати. 
Голосуємо.  
«За» – 170. 
Рішення не прийнято.  
На жаль, проект закону № 8402  відхилено.  
 
–––––––––––––––  
 
Наступний розділ «друге читання». Я щодо нього проведу 
рейтингове голосування, щоб ми принаймні бачили, яка підтримка 
залу тих чи інших законопроектів.  
Отже, проводжу рейтингове голосування чотирьох проектів зако -
нів щодо їх розгляду у другому читанні. Вони наступні в порядку ден -
ному сесії. Прошу всіх взяти участь у рейтинговому голосуванні.  
Ставиться на рейтингове голосування проект Закону «Про вне -
сення змін до деяких законів України щодо військових стандартів» 
(№ 8370 ). Прошу підтримати. Голосуємо.  
«За» – 119. 
Ставиться на рейтингове голосування проект Закону «Про 
внесення зм ін до деяких законодавчих актів України щодо надання 
відпустки усиновлювачам при усиновленні дитини -сироти, дитини, 
позбавленої батьківського піклування» ( № 6350 ). Це лише рейтинго ве 
голосування. Прошу підтримати. Голосуємо.  
«За» – 126. 
Ставиться на рейтингове голосування проекту Закону «Про 
внесення змін до Закону України «Про дорожній рух» щодо органі -
зації дорожнього руху для осіб, які рухаються в кріслах колісних» 
(№ 7486 ). Це також друге читання. Прошу підтримати. Голосуємо.  
«За» – 125. 
Ставиться на рейтингове голосування заключний проект Закону 
«Про внесення змін до статті  242 Кримінального процесуаль ного 
кодексу України» ( № 6070 ). Прошу підтримати. Голосуємо.  
«За» – 123. 40 Отже, колеги, наступний у порядку денному проект Закону «Про 
внесення змін до деяких законодавчих актів Укр аїни щодо забез -
печення виконання Україною Конвенції про цивільно -правові аспекти 
міжнародного викрадення дітей»  (№ 9290 ). Але я боюся і остерігаюся, 
що ми просто не встигнемо його  сьогодні розглянути. Депутати нала -
штовані на повну процедуру розгляду. Якщо ми розпочнемо розгляд 
за повною процедурою, не встигнемо його розглянути.  
Дякую, що ви прийшли на наше засідання, але, на жаль, зали -
шилося надто мало часу, для його розгляду. Я  зроблю все можливе, 
щоб ми його в інший день змогли розглянути, коли матимемо 
достатньо часу.  
Дякую, Сергію Ігоровичу, за участь в нашому засіданні. Думаю, 
спільно ми зможемо цей законопроект провести наступного разу. 
Зараз ми вже не встигнемо його розгл янути.  
Вечірнє засідання Верховної Ради України оголошується за -
критим. Завтра запрошую всіх о 10  годині до сесійного залу. Нагадую, 
завтра звіт Рахункової палати, прошу бути всіх присутніми на 
ранковому засіданні.  
Дякую.  
 