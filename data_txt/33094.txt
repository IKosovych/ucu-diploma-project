ЗМІСТ  
Урочисте засідання  з нагоди складення присяги  
новообраними народними  депутатами України  
(Четвер, 27  листопада 2014  року)  
 
 
Інформація головуючого  про учасників урочистого засідання  …2 
 
 
Вшанування хвилиною мовчання пам’яті Героїв Небесної  
 Сотні, ві йськовослужбовців, які віддали  своє життя  
 за свободу,  незалежність та територіальну цілісність  
 України, а також  цивільних громадян, які загинули  
 під час розв’язаної  Росією війни проти України  …3 
 
 
Складення присяги новообраними  народними  
 депутатами  України  …3 
 
  2 УРОЧИСТЕ ЗАСІДАННЯ  
З НАГОДИ СКЛАДЕННЯ ПРИСЯГИ  
НОВООБРАНИМИ НАРОДНИМИ ДЕПУТАТАМИ УКРАЇНИ  
 
Сесійний зал Верховної Ради України  
27 листопада 2014 року, 10 година  
 
Веде засіданн я Голова Верховної Ради України  
сьомого скликання ТУРЧИНОВ О.В.  
 
ГОЛОВУЮЧИЙ. Доброго ранку, шановні народні депутати 
і гості Верховної Ради!  
Прошу, шановні колеги, сідати на свої робочі місця.  
Урочисте засідання з нагоди складення присяги народними 
депутатами України, обраними 26  жовтня 2014  року, оголошую 
відкритим . 
(Лунає Державний Гімн України) . 
 
ГОЛОСИ ІЗ ЗАЛУ. Слава Україні! Героям слава!  
 
ГОЛОВУЮЧИЙ. Шановні новообрані народні депутати 
України! Дозвольте від імені Верховної Ради України сьомого 
скликання і всіх присутніх у залі щиро привітати вас з обранням 
народним и депутатами України, побажати плідної та конструк -
тивної роботи в єдиному законодавчому органі України, вищому 
представницькому органі Українського народу!  
На урочистому засіданні Верховної Ради України з нагоди 
складення присяги новообраними народними де путатами України 
присутні: Президент України (запрошую його до зал и, будь ласка) 
(Оплески);  Прем’єр -міністр України Арсеній Петрович Яценюк 
(привітаємо) (Оплески);  члени Кабінету Міністрів України; колишні 
Президенти України Леонід Макарович Кравчук, Леоні д Данилович 
Кучма, Віктор Андрійович Ющенко (Оплески);  Голови Верховної  3 Ради України попередніх скликань; народні депутати України 
попередніх скликань; колишні Прем’ єр-міністри України; Голова 
та  судді Конституційного Суду України, Голова Верховного Суду 
України та голови вищих спеціал ізованих судів; Генеральний 
прокурор України; Голова Національного банку України; Голова 
Центральної виборчої комісії; Голова Служби  безпеки України; ке -
рівники  центральних органів виконавчої влади; Київський міський 
голова, голови обласних рад та голови обласних державних адмі -
ністрацій; предстоятелі церков і релігійних об’єднань України; 
представники дипломатичного кор пусу, громадських організацій 
і засобів масової інформації.  
Шановні народні депутати України! Шановні гості Верховної 
Ради! Наша країна переживає найдраматичніший етап  своєї 
історії.  
Прошу вшанувати хвилиною мовчання пам’ять Героїв 
Небесної Сотні, наших військовослужбовців, які віддали своє жит -
тя за свободу, незалежність та тери торіальну цілісність України, 
а  також цивільних громадян, які загинули під час розв’язаної 
Росією війни проти нашої країни.  
(Хвилина мовчання) . 
Прошу сідати.  
Відповідно до статті  79 Конституції України перед вступом 
на посаду народні депутати України складають присягу перед 
Верховною Радою України.  
Для складення присяги перед Верховною Радою України 
прошу народних депутатів України встати.  
Прошу народних депутатів України зачитати  текст присяги 
разом з найстаршим за віком народним депутатом України.  
“Присягаю на вірність Україні. Зобов’язуюсь усіма своїми 
діями боронити суверенітет і незалежність України, дбати про 
благо Вітчизни і добробут Українського народу.   4 Присягаю додержувати ся Конституції України та законів 
України, виконувати свої обов’язки в інтересах усіх спів -
вітчизників”.  
(Лунає Духовний гімн України “Молитва за Україну ”). 
Прошу сідати, шановні новообрані народні депутати , і скрі -
пити присягу своїми підписами під її текс том.  
Шановні колеги, у зв’язку з протиправним триманням 
Надії   Савченко під вартою на території Російської Федерації нею 
особисто скріплено текст прися ги народного депутата України 
в присутності адвоката.  
Керуючись принципом верховенства права, Підготовч а депу-
татськ а група прийня ла рішення, згідно з яким на електронному 
табло відтворено текст присяги, підписаний Надією Савченко, 
оскільки за існуючих на сьогодні обставин це є єдиним можливим 
засобом підтвердження вступу Надії Савченко на посаду народ -
ного депутата України (Оплески ). 
Шановні колеги, підписаний текст присяги ви повинні здати 
працівникам Апарату Верховної Ради біля столів реєстрації на 
другому поверсі. Після цього ви зможете отримати картки для 
голосування і зареєструватися для участі в першом у пленарному 
засіданні Верховної Ради України восьмого скликання.  
Оголошується технічна перерва до 12 -ї години.  
 
(Після перерви)  
 
ГОЛОВУЮЧИЙ. Шановні колеги, прошу сідати на свої робочі 
місця, ми продовжуємо нашу роботу.  
Прошу секретаріат запросити всіх н ародних депутатів до 
сесійної зали.  
Шановні народні депутати Укр аїни і гості Верховної Ради! 
За результатами виборів до Верховної Ради України, що відбу ли-
ся 26  жовтня 2014  року, Центральна виборча комісія зареєстру -
вала 419 народних депутатів України.   5 Склали присягу, вступили н а посаду та зареєструвалися 
для   участі в першому пленарному засіданні Верховної Ради 
України восьмого скликання 418 народних депутатів. Таким чином, 
Верховна Рада України восьмого скликання є повноважною і може 
здійснювати свої к онституційні повноваження.  
Шановні колеги, згідно зі статтею  90 Конституції України 
повноваження Верховної Ради України сьомого скликання припи -
няються (Оплески) .  
Урочисте засідання з нагоди складення присяги новообра -
ними народними депутатами України ог олошую закритим.  
Шановні колеги! Я завершив виконання своїх обов’яз -
ків.   Запрошую голову Підготовчої депутатської  групи зайняти 
місце    в   президії (Бурхливі  тривалі  оплески, у залі скандують: 
“Молодець!”) . 
 