 
 
ВЕРХОВНА РАДА УКРАЇНИ  
ІХ СКЛИКАННЯ  
 
 
 
 
 
 
ДЕВ’ЯТА СЕСІЯ  
 
 
 
 
 
Частина двадцять шоста  
 
Стенограма пленарного засідання  
5 вересня  2023 року  
 
 
 
 
 
 
 
 
 
Київ 2023  
2  
 
 
ВЕРХОВНА РАДА УКРАЇНИ  
ІХ СКЛИКАННЯ  
 
 
ДЕВ’ЯТА СЕСІЯ  
 
 
 
БЮЛЕТЕНЬ №1  
 
Частина двадцять шоста  
 
Стенограма пленарного засідання  
5 вересня  2023 року  
 
 
 
 
 
 
 
 
 
 
 
Головне управління документального забезпечення  
Апарату Верховної Ради України  
  3  
ЗМІСТ  
Засідання перше  
(Вівторок, 5  вересня 2023  року)  
 
Частина двадцять шоста  
 
 
 Оголошення запитів народних депутатів України  …5 
 
 Проведення сигнального голосування для прогнозування  
  результатів розгляду питань порядку денного  …8 
 
 Прийняття рішень про підтримку та направлення депутатських  
  запитів до Президента України  …8 
 
 Закри ття дев’ятої сесії Верховної Ради України  
  дев’ятого скликання  …14 
 
 Результати поіменного голосування  
  4  
 
ЗАСІДАННЯ ПЕРШЕ  
 
Зал засідань Верховної Ради України  
5 вересня 2023  року, 12  година  2 хвилини  
(Після перерви)  
 
Веде засідання Перший заступник Голови Верховної Ради  
України  КОРНІЄНКО  О.С.  
 
ГОЛОВУЮЧИЙ.  Слава Україні!  
Шановні народні депутати, повідомляю, що Голова Верховної Ради України 
Руслан Олексійович Стефанчук перебуває з робочим візитом за кордоном (Шум 
у залі) . Ми з Оленою Кост янтині вною дякуємо вам за підтримку.  
Шановні народні депутати, відповідно до прийнятої  нами Постанови  
«Про  деякі питання організації роботи Верховної Ради дев ’ятого скликання 
в умовах дії воєнного стану » сьогодні ми продовжуємо наше пленарне засідання.  
Звертаю увагу, що згідно з прийнятою Верховною Радою України постановою усі 
присутні на пленарному засіданні не повинні поширювати інформаці ї щодо його 
початку, перебігу та прийнятих у парламенті рішень раніше ніж через годину 
після оголошення перерви у пленарному засіданні. Прошу всіх колег неухильно 
дотримуватис я прийнятого українським парл аментом рішення та відповідально 
поставитис я до забезпечення безпеки єдиного законодавчого органу нашої 
держави.  
Шановні колеги, у разі повітряної тривоги буде оголошено перерву 
в пленарному засіданні, і ми всі маємо перейти до безпечних місць відповідно 
до схеми укриття, яка розміщена на робочому місці кожного з вас.  
Шановні колеги, за парламентською традицією запрошую всіх 
до виконання Державного Гімну України.  
(Лунає Державний Гімн України) .  
(Оплески) . 
 
ГОЛОСИ ІЗ ЗАЛУ.  Слава Україні!  
 
ГОЛОВУЮЧИЙ.  Героя м слава!  
Сьогодні триває 559 -й день героїч ного опору українського народу 
повномасштабній збройній агресії р осійської федерації. Наші сили оборони 
планомірно просуваються вперед , визволяючи крок за кроком рідну землю. 
Висловлюємо найщирішу вдячніст ь всім, хто боронить і  звільняє від агресора 
нашу державу. Дякуємо всім, хто наполегливо працює в тилу на перемогу.  5 Прошу вшанувати хвилиною мовчання світлу пам ’ять захисників 
і  захисниць, полеглих за суверенітет, незалежність, територіальну цілісність 
України, а  також усіх невинних жертв російської агресії.  
(Хвилина мовчання) . 
Шановні колеги, 4  вересня 1991  року над будинком Верховної Ради 
України вперше було піднято синьо -жовтий прапор, нині Державн ий Прапор 
України. Нехай він з Б ожою допомогою та завдяки нашим  державницьким 
зусиллям завжди майорить над українським парламентом, у тверджуючи розвиток 
незалежної У країнської держави, як втілення понад тисячолітніх прагнень 
українців до єдності, суверенності та самостійності. Віримо, що скоро наше 
знамено повернеться  в усі міста і села України. Слава Україні!  (Оплески) . 
 
ГОЛОСИ ІЗ ЗАЛУ. Героям слава!  
 
ГОЛОВУЮЧИЙ. Дяку ю. 
Сьогодні день народження у нашого колеги народного депутата України 
Сергія Владиславовича Соболєва . Давайте п ривіта ємо іменинника та  побажаємо  
міцного  здоров ’я, наснаги, нових звершень та найскорішої перемоги України 
(Оплески) . 
Шановні колеги, у рамках завершення нашої попередньої сесії ми мусимо 
виконати один важливий елемент депутатської діяльності, тому я передаю слово 
Олені Кост янтинів ні Кондратюк для оголошення депутатських запитів. Після  
їх  оголошення  будемо голосува ти депутатські  запит и до Президента  України , 
тому  далеко не розходьтес я.  
 
Веде засідання заступник Голови Верховної Ради України  
КОНДРАТЮК  О.К.  
 
ГОЛОВУЮЧА.  Дякую, шановний Олександре Сергійовичу.  
Шановні народні депутати, але я їх зачитуват иму, якщо можна, в тиші, 
інакше я  не буду їх зачитувати . Це ваші депутатські запити.  
Отже, для оголошення на пленарному засіданні Верховної Ради України 
внесено 34  запити  народних депутат ів України . З них: до Президента України – 
вісім ; до органів Верховної Ради – нуль ; до Кабінету Міністрів  України  – 10; до 
керівників інших органів державної влади та органів місцевого самоврядування – 
15; до керівників підприємств, установ  і організацій, які розташовані на території 
України незалежно від їх підпорядкування і форм и власності – один  депутатський 
запит.  
Отже,  запити народних депутатів.  
Юлії Світличної – до Міністерства внутрішніх справ України, Офісу 
Генерального прокурора що до бездіяльності правоохоронних органів під час 
розслідування загибелі громадяни на Семенченка Дениса Юрійовича.  6 Сергія Власенка – до Прем ’єр-міністра України щодо  гострої необхідності 
залишити в  державній власності Львівське казенне експериментальне 
підпри ємство засобів пересування і протезування та неві дкладно передати його 
до сфери управління Фонду державного майна України.  
Олександра Ткаченка та Антоніни Славицької – до Генерального прокурора 
щодо неналежного проведення досудового розслідування у криміна льному 
провадженні.  
Групи народних депутатів (Геращенко, Іонов а, Климпуш -Цинцадзе)  – 
до голови правління акціонерного товариства «Національна суспільна телерадіо -
компанія України » стосовно надання інформації щодо створення контенту 
для  телемарафону  «Єдині  новини #UАразом » і порядку використання кошті в 
з Державного бюджету України.  
Ірини Геращенко та Марії Іонової – до Головнокомандувача Збройних Сил 
України щодо вжиття заходів з  приводу  підтвердження факту участі Бабіча Гліба 
Валерійовича у виконанні завда нь територіальної оборони та/або участі у заходах, 
необхідних для забезпечення оборони України, захисту безпеки населення та 
інтересів держави у зв ’язку з військовою агресією Росі йської Федерації проти 
України.  
Олександра Качури – до голови правління Пенсі йного фонду України 
щодо  надання відомостей стосовно пенсійного  забезпечення громадян України.  
Антона Яценка – до Уманського міського голови щодо надання 
інформації  та копій документів стосовно виданих Управлінням містобудування, 
землевпорядкування , комунального майна та будівельного контролю Уманської 
міської ради громадянам дозволів на встановлення стаціонарних тимчасових 
споруд для провадження підприємницької діяльності на території Уманської 
міської територіаль ної громади Черкаської області з а період з 15  травня 2023  року 
до сьогодні.  
Антона Яценка  – до Уманського міського голови щодо надання копій 
документів, виданих фізичній особі  – підприємцю, на підставі яких здійснювалася 
оренда нерухомого майна комунальної форми власності, та які в подальшом у 
надали можливість отримати компенсацію вартості здійснених орендарем 
невід ’ємни х поліпшень орендованого майна.  
Антона Яценка  – до начальника  Управління праці та соціального захисту 
населення Уманської міської ради щодо надання інформа ції та копій докумен тів 
щодо  приміщень для розміщення внутрішньо переміщених (евакуйованих) осіб 
Соціального готелю Центру інтегрованих соціальних послуг У правління праці та 
соціального захисту на селення Уманської міської ради.  
Групи народних депутатів (Геращенко, Климпуш -Цинцадзе та інш і, усього 
14 народних  депутатів)  – до Прем ’єр-міністра України, міністра оборони України, 
міністра фінансів України, Секретаря Ради національної безпеки і оборони 
України щодо посилення оборонних рубежів північно -східних регіонів України, 
а так ож з приводу  вжитих органами виконавчої влади держави заході в із зведення 7 військових інженерних і фортифікаційних споруд в умовах триваючого 
повномасштабного вторгнення Російської Федерації на територію України.  
Олександра Бакумова  – до Кабінету Міністрів України щодо забезпечення 
екологічних прав громадян України – жителів територіальної громади міста 
Харкова.  
Ірини Геращенко та Марії Іонової – до Головнокомандувача Збройних Сил 
України щодо вжиття заходів із зарахування загиблих захисників України – 
Глаго цького Олега Васильовича, Гавриліва Петра Ярославовича, Карбана 
Анатолія Євгеновича, Юденка Дмитра Анатолійовича та Прокопенка Олексія 
Борисовича до іменних списків військових частин (посмертно).  
Олександра Юрченка  – до міністра оборони України щодо поданн я про 
присвоєння звання Геро й України (посмертно) Руденку Сергію Сергійовичу.  
Олександра Юрченка  – до голови Київської міської державної адміністрації 
щодо перейменування вулиці, провулку на честь військовослужбовця Руденка 
Сергія Сергійовича.  
Олександра Ю рченка  – до начальника Київської міської військової 
адміністрації щодо надання інформації про кільк ість, стан готовності укриттів 
у навчальних закладах міста Києва, а також на яку кількість учнів вони 
розраховані.  
Групи народних депутатів (Мороз, Приходько  та інш і, усього дев’ять 
народних  депутатів)  – до Прем ’єр-міністра України щодо внесення на розгляд 
Президент у України подання про присвоєння почесної відзнаки  «Місто -герой 
України » місту Мар ’їнка Донецької області.  
Антона Яценка – до тимчасово виконуючого  обов ’язки г олови Державного 
агентства лісових ресурсів України щодо надання інформації з приводу  передачі 
громадській організації  «Товариство мисливців  «Дубіївка » у користування 
мисливських угідь для ведення мисливського господарства на території 
Черкаськ ого району Черкаської області загальною площею 5613,3  гектара 
строком на 15  років.  
Антона Яценка  – до Уманського міського голови щодо надання копій 
дозвільних документів, виданих У правлінням містобудування, землевпорядку -
вання , комунального майна та будіве льного контролю Уманської міської ради, 
виконавчим комітетом Уманської міської ради, які надають право на будівництво 
об’єктів, розташованих за адресою: місто Умань Уманськ ого район у Черкаськ ої 
област і, вулиця Туристів , 56, вул иця Туристів,  62 (колишня вул иця Пушкіна).  
Антона Яценка – до начальника Уманської районної військової 
адміністрації Черкаської області щодо надання інформації та копій документів 
стосовно розміру заробітної плати, надбавок, доплат, премій, матеріальної 
допомоги, витрат на службовий т ранспорт та інших виплат, нарахованих 
начальнику Уманської районної військової адміністрації Миклащуку Ігорю 
Миколайовичу протягом періоду з 24  лютого 2022  року д о дн я оголошення 
депутатського запиту.  8 Антона Яценка  – до голови Державної служби України з безпеки на 
транспорті щодо надання інформації стосовно осіб, внесених до системи  «Шлях » 
за період з 24  лютого 2023  року д о дн я оголошення депутатського запиту 
по Черкаській області.  
Олександра Бакумова  – до Кабінету Мі ністрів України щодо забезпечення 
принципів рівності та соціальної справедливості під час реалізації норм 
податкового законодавства.   
Групи народних депутатів (Гнатенк о, Лукашев, Мороз)  – до міністра освіти 
і науки України щодо надання субвенції на будівни цтво додаткових укриттів.  
Олександре Сергійовичу, це всі запитати  народних  депутаті в, решта  вісім  
запитів  – до Президента  України .  
 
Веде засідання Перший заступник Голови Верховної Ради  
України  КОРНІЄНКО  О.С.  
 
ГОЛОВУЮЧИЙ.  Дякую, Олен о Кост янтинівно .  
Запросіть , будь ласка , народних  депутатів до залу,  переходимо 
до голосування запитів до Президента України (Шум у залі) . 
Ні, під час оголошення запитів не  передбачено  виступів з процедури. У се, 
що Апарат  Верховної Ради України  надав, зачитано (Шум у залі) . Звертайтес я 
до Апарат у, я не Апарат (Шум у залі) . У мене немає цього запиту.  
Запросіть , будь ласка , народних  депутатів до залу.  
 
––––––––––––––  
 
Шановні колеги, з метою розуміння перспектив и голосування щодо 
депутатських  запит ів, пропоную відповідно до статті 28  Регламенту провести 
сигнальне голосування.  
Отже, в ідповідно до статті  28 Регламенту прошу провести сигнальне 
голосування. Прошу голосувати.  
«За» – 192. 
Проголосували : за – 192, п роти – 15. 
Запросіть , будь ласка , народних  депутатів до залу .  
Першим  у списку  стоїть депутатський запит щодо присвоєння звання Геро й 
України . Буде негарно його провалити. П ошукайте , будь ласка , ще народних  
депутатів . 
 
––––––––––––––  
 
Шановні колеги, надійшло  вісім запитів  народних депутатів  до Президента 
України.  
Ірини Борзової до Президента України щодо присвоєння Максиму 
Камінському звання Герой України  (посмертно).  9 Відповідно  до пункту  34 статті  85 Конституції України та  статті  225 
Регламенту Верховної Ради України ставлю на голосування пропозицію про 
попередню  підтримку депутатського запиту до Президента України. Прошу 
голосувати.  
«За» – 248. 
Рішення прийнято.  
Запит підтримано.  
Прошу показати по  фракціях  і групах . 
Відповідно до пункту  34 статті  85 Конституції України та  статті  225 
Регламенту Верховної Ради України ставлю на голосування пропозицію про 
направлення депутатського запиту до Президента України. Прошу голосувати.  
«За» – 255. 
Рішення прийнято.  
Запит  направлено  до Президента України . 
Антона Яценка до  Президента України  щодо систематичних випадків 
недоречного та необґрунтованого в умовах воєнного стану виділення коштів  
з  місцевого бюджету Уманської міської територіальної громади Черкаської 
області на потреби, не пов ’язані із забезпеченням обороноздатності держави, 
ігнор ування позицій Президента щодо розподілення коштів місцевих бюджетів та 
необхідності невідкладного вжиття відповідних заходів реагування.  
Відповідно до пункту  34 статті  85 Конституції України  та статті  225 
Регламенту Верховної Ради України ставлю на голос ування пропозицію про 
попередню підтримку  депутатського запиту до Президента України. Прошу 
голосувати.  
«За» – 162. 
Рішення прийнято.  
Запит підтриман о.  
Відповідно до пункту  34 статті  85 Конституції України  та статті  225 
Регламенту Верховної Ради України с тавлю на голосування пропозицію про 
направлення депутатського запиту до Презид ента України. Прошу голосувати.  
«За» – 151. 
Рішення не прийнято.  
Запит не направлено до Президент а України.  
Артема Дмитрука до Президента України щодо ризику виселення полку  
«Цунамі » Об’єднаної штурмової бригади Національної поліції України  «Лють » 
із займаного приміщення.  
Відповідно до пункту  34 статті  85 Конституції України  та статті  225 
Регламенту Верховної Ради України ставлю на голосування пропозицію про 
попередню підтримку депутатського запиту до Президента України. Прошу 
голосувати.  
«За» – 218. 
Рішення прийнято.  
Запит підтримано.  10 Відповідно до пункту  34 статті  85 Конституції України та статті  225 
Регламенту Верховної Ради України ставлю на голосування пропозицію про 
направлення депутатського запиту до Президента України. Прошу голосувати.  
«За» – 233. 
Рішення прийнято.  
Запит на правлено до Президента України.  
Бориса Приходька до Презид ента України щодо присвоєння звання Геро й 
України (посмертно) військовослужбовцю Збройних Сил України Галушці 
Владиславу Олександровичу.  
Відповідно до пункту  34 статті  85 Конституції України та  статті  225 
Регламенту Верховної Ради України ставлю на голосу вання  пропозицію 
про попередню підтримку депутатського запиту до Президента України. Прошу 
голосувати.  
«За» – 256. 
Рішення прийнято.  
Запит підтримано.  
Відповідно до пункту  34 статті  85 Конституції України та  статті  225 
Регламенту Верховної Ради України ставлю на голосування пропозицію про 
направлення депутатського запиту до Президента України. Прошу голосувати.  
«За» – 260. 
Рішення прийнято.   
Запит направлено до Президента України.  
Миколи Задорожнього до Президента України щодо нагородження 
Прудича С ергія Миколайовича званням Герой  України (посмертно).  
Відповідно до пункту  34 статті  85 Конституції України та  статті  225 
Регламенту Верховної Ради України ставлю на голосування пропозицію  про 
попередню підтримку депутатського запиту до Президента України. Про шу 
голосувати.   
«За» – 257. 
Рішення прийнято.  
Запит підтримано.  
Відповідно до пункту  34 статті  85 Конституції України  та статті  225 
Регламенту Верховної Ради України ставлю на голосування пропозицію про 
направлення депутатського запиту до Президента Украї ни. Прошу голосувати.  
«За» – 264. 
Рішення прийнято.  
Запит  направлено до Президента України.  
Романа Грищука до Президента України щодо присвоєння Найді Олексію 
статусу  Геро я України.  
Відповідно до пункту  34 статті  85 Конституції України  та статті  225 
Регл аменту Верховної Ради України ставлю на голосування пропозицію 11 про попередню підтримку депутатського запиту до Президента України. Прошу 
голосувати.  
«За» – 268. 
Рішення прийнято.  
Запит підтримано.  
Відповідно до пункту  34 статті  85 Конституції України  та статті  225 
Регламенту Верховної Ради України ставлю на голосування пропозицію 
про направлення депутатського запиту до Президента України.  
«За» – 259. 
Рішення прийнято.  
Запит направлено до Президента України.  
Юлії Яцик до Президента України щодо присвоєння місту Оріхів 
Запорізької області почесної відзнаки  «Місто -герой України ».  
Відповідно до пункту  34 статті  85 Конституції України  та статті  225 
Регламенту Верховної Ради України ставлю на голосування пропозицію про 
попередню підтримку депутатського запиту д о Президента України. Прошу 
голосувати.  
«За» – 263. 
Рішення прийнято.  
Запит підтримано.  
Відповідно до пункту  34 статті  85 Конституції України  та статті  225 
Регламенту Верховної Ради України ставлю на голосування пропозицію про 
направлення депутатського запиту до Президента України. Прошу голосувати.  
«За» – 259. 
Рішення прийнято.  
Запит направлено до Президента України.  
Дмитра Костюка до Президента України щодо присвоєння звання Герой 
України (посмертно) з удостоєнням ордена  «Золота Зірка » Костюченку Серг ію 
Петровичу, старшому сержанту , номера  обслуги гранатометного відділення 
взводу вогневої підтримки військової частини А2076.  
Відповідно до пункту  34 статті  85 Конституції України та  статті  225 
Регламенту Верховної Ради України ставлю на голосування пропо зицію про 
попередню підтримку депутатського запиту до Президента України. Прошу 
голосувати.  
«За» – 273. 
Рішення прийнято.  
Запит підтримано.  
Відповідно до пункту  34 статті  85 Конституції України  та статті  225 
Регламенту Верховної Ради України ставлю на голосування пропозицію про 
направлення депутатського запиту до Президента України. Прошу голосувати.  
«За» – 273. 
Рішення прийнято.  
Запит направлено  до Президента України.  
Дяку ю.  
Вічна слава героям !  12 Гончаренко  – з процедури , потім Іванна Орестівна.  
Дмитре Олександрович у, ви з процедури ? Добре.  
Хто перший ? Гончаренко? Давайте тоді так: Гончаренко, за ним Климпуш -
Цинцадзе і Разумков.  
 
ГОНЧАРЕНКО  О.О. , член Комітету Верховної Ради України 
з  питань   бюджету (одномандатний виборчий округ №  137, Одеська обл асть, 
самовисуванець) . Дякую. Друзі, відбувається просто якесь шахрайство 
з депутатськими запитами.  
Шановний пане головуючий, оскільки Голова Верховної Ради України 
перебуває зараз у відрядженні,  я так розумію, за кордоном, хочу нагадати, що  
я подав депутатський запит з приводу  всіх розпоряджень Голови Верховної 
Ради  України  щодо  відрядження  тих народних депутатів , які з 1 січня … І це 
перетворюється просто на  якийсь детектив. Спочатку я подав депутатсь ке 
звернення, мені відповіли , що на звернення не н ададуть  відповіді , необхідно 
подати депутатський запит.  
Я подав депутатський запит і його декілька місяців не зачитують. Щойно  
мені сказали, що заступник керівника відділ у контролю Штуль Валентина 
Леонідівна щось  кудись не передала . Це саботаж, це невипад ковість, це свідоме 
намагання приховати цю інформацію. Я вимагаю розслідування в Апараті 
і негайного оголошення … 
 
ГОЛОВУЮЧИЙ.  Іванна Орестівна Климпуш -Цинцадзе  – з процедури . 
Будь ласка . 
 
КЛИМПУШ -ЦИНЦАДЗЕ  І.О., голова Комітету Верховної Ради України 
з питань інтеграції України до Європейського Союзу  (загальнодержавний 
багатомандатний виборчий округ, політична партія «Європейська 
солідарність»).  Шановні колеги, звертаю вашу увагу, щойно, під час оголоше ння 
депутат ських запитів, не було зачитано мого запиту, подан ого 14 червня 
2023 року. Картка документа у Верховн ій Раді України , де зазначено , що він 
підготовлений до оголошення , № 1217286. Цей запит , зокрема,  стосуєтьс я обсягів 
бюджетних коштів, витрачен их на відрядження представників Апарату, 
помічників, радників вищого керівництва Верховної Ради України. Я так розумію, 
наші колег и не хочуть оголошувати суспільств у цю інформацію . 
Я вимагаю: перше – зачитати цей запит; друге – провести службове 
розслідуванн я, чому він не був поданий керівництву Верховної Ради  України  
для оголошення, і надати інформацію в цьому  залі. 
Дякую.  
 
ГОЛОВУЮЧИЙ.  Дякую.  
Разумков – з процедури,  потім  Яценко .  13 РАЗУМКОВ  Д.О. , народний депутат України  (загальнодержавний 
багатомандатний виборчий округ, політична партія «Слуга народу»).  Дякую. 
Олександр е Сергійович у, Олен о Кост янтинівно , насамперед  я хотів би  
подякувати  вам за те, що у залі Верховної Ради  нарешті бул о зачитано  запити .  
Проте  хотів би попросити поставити на голосування процедурне питання 
і   пропозицію, щоб на кожному засіданні Верховної Ради України хтось 
з представників президії – або Голова  Верховної Ради України , або  Перший 
заступник чи  заступниця , залежно від того, хто пр исутній на засіданні, 
в обов ’язковому порядку зачитував запити, що  надійшли від народних депутатів 
за цей проміжок часу. Це питання стосується всіх народних депутатів, 
які знаходяться в  цьому  залі.  
Олександр е Сергійович у, прошу вас як головуючого поставит и таку 
пропозицію на голосування і підтримати її.  
Дякую.  
 
ГОЛОВУЮЧИЙ.  Дякую.  
Зараз ми послухаємо ще Антона  Яценка. Якщо не буде інших пропозицій, 
поставимо . Може, у  нього є своя. Ми тоді в порядку надходження … 
Анто н Яценко – з процедури , а потім  поставимо  на голосування  пропозицію 
Разумкова.  
 
ЯЦЕНКО  А.В. , член Комітету Верховної Ради України з  питань 
організації державної влади, місцевого самоврядування, регіонального розвитку 
та містобудування (одномандатний виборчий округ №  200, Черкаська облас ть, 
самовисуванець).  Шановний пане головуючий, хочу зазначити, що я ще у квітні 
подав депутатські запити, які стосуються закордон них відряджень народних 
депутатів , але їх досі не зачит али.  
Скажіть, будь ласка,  у чому різниця між  запит ами народних депутаті в? 
Чому одні запити можна зачитувати, а інші, скажімо, незручні, не можна?  
Це перше.  
І друге запитання. Зараз силами депутатів  з фракції « Слуг а народу » 
завалили мій запит до  Президента щодо ситуації в місті Умані. Тож Президент 
особисто  казав, що б під час війни не витрачати коштів на  стадіони, перекладання 
бруківки  тощо . Але ж тут, мабуть, інша позиція і чомусь покривається … 
 
ГОЛОВУЮЧИЙ.  Антоне Володимировичу , це вже не з процедури.  
 
ЯЦЕНКО  А.В.  Я вибачаюсь, а ле в мене  прохання дати відповідь на пер ше 
запитання.  
Дякую.  
 14 ГОЛОВУЮЧИЙ.  Все, що стосується роботи Апарату, ми обов ’язково 
їм передамо.  
Ставлю на голосування пропозицію Дмитра Олександровича Разумкова, 
яку він озвучив. Прошу голосувати.  
«За» – 201. 
Рішення не прийнято.  
Прошу показати по  фракціях і групах . Дякую.  
Шановні колеги, не розходимос я! У нас зараз дуже важливий , 
відповідальний момент – ми переход имо в десяту сесію. Щоб перейти , нам 
спочатку необхідно  зареєструватися. Тому підготуйтеся, будь ласка, до 
реєстрації.  
Відповідно до Кон ституції України, Регламенту Верховної Ради України, 
Постанови  «Про деякі питання організації роботи Верховної Ради України 
дев’ятого скликання в умовах дії воєнного стану » сьогодні завершується робота 
дев’ятої сесії Верховної Ради України дев ’ятого склика ння (Оплески) . 
Давайте подякуємо дев ’ятій сесії й нашій роботі . У цей час  було прийнято 
чимало рішень.  
Відповідно до частини першої статті  26 Регламенту Верховної Ради 
України перед відкриття м пленарного засідання десятої сесії Верховної Ради 
України дев ’ятого скликання нам необхідно здійснити реєстрацію за допомогою 
електронної системи. Прошу народних депутатів підготуватися до  реєстрації.  
Нагадую, після початку реєстрації необхідно, утримуючи сенсорну кнопку, 
натиснуту на зелену кнопку «За», т обто зараз червоні та жовті  кнопки 
не підходять, ц е ваша відповідальність і ваш статус на сайті , та утримувати ці  дві 
кнопки одночасно до завершення реєстрації.  
Готові реєстр уватися ? Прошу народних депутатів зареєструватися.  
У залі зареєстровано 284  народних депутати.  
Прошу показати п о фракціях  і групах , якщо це можливо.  
Відповідно до Конституції України, Регламенту Верховної Ради України, 
Постанови «Про деякі питання організації роботи Верховної Ради України 
дев’ятого скликання в умовах дії воєнног о стану » дев’яту сесію Верховної Ради 
України дев ’ятого скликання та її пленарне засідання Верховної Ради України 
оголошую закритим.  
Водночас відповідно до статті  83 Конституції України десяту сесію 
Верховної Ради України дев ’ятого скликання та її пленарн е засідання Верховної 
Ради України оголошую відкритим , з чим нас всіх і вітаю. Десята , ювілейна , сесія 
(Оплески) . 
Ще раз гімн заспіваємо? Прошу .  
(Лунає Державний Гімн України) . 
 
ГОЛОСИ ІЗ ЗАЛУ.  Слава Україні! Героям слава!  